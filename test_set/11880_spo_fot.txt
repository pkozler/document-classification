 Sparta chce v Teplicích využít plzeňského zaváhání  Teplice 2. května (ČTK) - Sparťanští fotbalisté nevyhráli na teplických Stínadlech už téměř deset let, dnes ale chtějí toto historické prokletí za každou cenu zlomit. Pokud by se jim to totiž podařilo, využili by sobotního zaváhání Plzně a přiblížili by se vedoucímu týmu prvoligové tabulky na rozdíl dvou bodů.   Teplice nastoupí proti Spartě ve složité a napjaté situaci. Prohrály poslední tři zápasy a inkasovaly celkem 11 branek, z toho šest v minulém duelu v Liberci. Navíc vypadly z poháru.   Pražané už budou mít opět k dispozici brankáře Jaromíra Blažka, který s Olomoucí v poločase střídal kvůli svalovému zranění, ale jeho stav se už zlepšil. Výkop je připraven na 19:00, přímý přenos vysílá ČT4.   nkr pam  