 Čínští zemědělci chemicky přehnojili melouny, ty teď vybuchují  --------------------    Ke zpravodajství: FOTO ve Fotobance  ID foto:  F200910300757401 ,  FO00429175    --------------------    Peking 17. května (ČTK) - S kuriózním problémem se nyní potýkají čínští pěstitelé melounů. Ve snaze vypěstovat sladké červené plody ještě před sezónou a získat tak za ně víc peněz je natolik chemicky přehnojili, že jim teď zelené koule na polích začaly hromadně vybuchovat.   Jak dnes uvedla v reportáži čínská televize, z níž cituje agentura AP, zemědělci ve východní provincii Ťiang-su kvůli přehnanému použití chemikálií na podporu růstu přicházejí o celé akry úrody.   Čína se v posledních letech potýká s všudypřítomným a nadměrným používáním až zneužíváním pesticidů, hnojiv a potravinových přísad, jako jsou barviva či umělá sladidla. To vše ve snaze učinit potraviny pro zákazníka přitažlivější a podpořit jejich prodej.   dk jnd  