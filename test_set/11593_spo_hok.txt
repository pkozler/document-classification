 Je dobře, že se nám daří otáč8et zápasy, radoval se liberecký Vak  --------------------    Ke zpravodajství: FOTO/aktuality   --------------------    Liberec 18. ledna (ČTK) - Hokejisté Liberce vyhráli třetí zápas za sebou a posunuli se na druhé místo extraligové tabulky právě před svého dnešního soka z Vítkovic. Velkou měrou se na vítězství domácích podílela hvězda utkání Tomáš Vak, který si připsal gól a asistenci.   Dvaatřicetiletý centr byl i autorem statisticky vítězné branky, když si ve 42. minutě najel zpoza branky a přesnou střelou překonal brankáře hostí Romana Málka. "Byla to snadná branka. Kluci my to tam krásně odclonili, že na mě nikdo nejel. Tak jsem si mohl bez problému najet, obtočit se a vypálit. Mám z ní samozřejmě radost. Hlavně jsem rád, že se nám poněkolikáté v řadě povedla třetí dějství," řekl spokojený Vak novinářům.   Před minulým zápasem s Karlovými Vary se libereckému centru prohodili křídla. Místo tradičního parťáka Miroslava Hořavy se k němu do útoku posunul Víšek. V první zápase vyšel nový útok střelecky naprázdno, dnes už byl u dvou branek svého týmu.   "Tady může hrát každý s každým. Máme vyrovnané lajny. Jednou se daří jedné pak zase jiné. S oběma kluky se mi hraje dobře, jsou skvěle bruslařsky vybavení, takže si udělají prostor na nahrávku. Zatím si vyhovíme a já doufám, že to tak bude pokračovat i nadále," uvedl Vak.   Vítkovice v půli zápasu vedly a do třetí třetiny vstupovali za vyrovnaného stavu. O ten však během pár minut třetí třetiny rychle přišly. "Bylo to dneska dlouho hodně vyrovnané utkání, v němž bylo vidět, že oba týmy se nacházejí v horních patrech tabulky. Pohoda obou týmu byla znát hlavně v první třetině, kdy se často jezdilo tři na dva nebo dva na jednoho," hodnotil Vak.   Ve druhé části se pak vyrovnala. "Před vstupem do třetího dějství jsme si v kabině řekli, že by bylo skvělé vyhrát i třetí utkání doma v řadě. Povedl se nám vstup, kdy nejprve Čakajík měl gól na hokejce, pak vyšla akce našeho útoku. Je dobře pro naše sebevědomí, že nám jdou otáčet a rozhodovat takhle zápasy v závěrečné třetině. Před play off je to důležité zjištění," dodal Vak.   hej rte  