 Berdych a Záhlavová-Strýcová budou hrát o postup do osmifinále  --------------------    Ke zpravodajství: FOTO/aktuality   --------------------    Melbourne 20. ledna (ČTK) - České tenisty Tomáše Berdycha a Barboru Záhlavovou-Strýcovou čeká v pátek na Australian Open boj o postup do osmifinále. Oba se v Melbourne Parku představí v Areně Margaret Courtové.   Šestý nasazený Berdych má za soupeře Richarda Gasqueta. S Francouzem má zápornou bilanci 1:2 na zápasy, ale loni mu v Monte Carlu povolil jen dvě hry. Berdych by si v případě postupu zahrál osmifinále v Austrálii počtvrté v kariéře.   Záhlavová-Strýcová bude bojovat o premiérový postup do čtvrtého kola na grandslamu vůbec. Proti plzeňské hráčce se postaví Číňanka Li Na, vítězka turnaje ze Sydney. "Cítím se herně v pohodě a půjdu do toho naplno," řekla česká tenistka.   Páteční program Australian Open (začátky 01:00 SEČ):   Rod Laver Arena: Wozniacká (1-Dán.) - Cibulková (29-SR), Heninová (11-Belg.) - Kuzněcovová (23-Rus.), Malisse (Belg.) - Federer (2-Švýc.). Od 9:00 Wawrinka (19-Švýc.) - Monfils (12-Fr.), V. Williamsová (4-USA) - Petkovicová (30-Něm.).   Hisense Arena: Troicki (29-Srb.) - Djokovič (3-Srb.), Roddick (8-USA) - Haase (Niz.), Görgesová (Něm.) - Šarapovová (14-Rus.), Nišikori (Jap.) - Verdasco (9-Šp.).   Arena Margaret Courtová: Niculescuová (Rum.) - Schiavoneová (6-It.), Li Na (9-Čína) - Záhlavová-Strýcová (ČR), Berdych (6-ČR) - Gasquet (28-Fr.).   smr ura  