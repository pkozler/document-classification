 Před 105 lety byl v Londýně otevřen proslulý hotel Ritz  --------------------    Ke zpravodajství: FOTO ve Fotobance   --------------------    Londýn/Praha 23. května (ČTK) - Hotely Ritz jsou i v současnosti pro mnohé symbolem luxusu a elegance. Na přelomu 19. a 20. století je začal provozovat Švýcar César Ritz. Nejprve v Paříži roku 1898 postavil první hotel, jež proslul skvělou kuchyní a luxusním zařízením. V dalších letech pak Ritz založil hotely podobného ražení ve velkých evropských městech. Největší věhlas získal hotel Ritz v Londýně, otevřený 24. května 1906.   Neoklasicistní budova na londýnské Piccadilly, postavená slavnými architekty Charlesem Mewesem a Arthurem Davisem ve stylu francouzského krále Ludvíka XVI, měla 133 pokojů. Prakticky okamžitě po otevření se stal londýnský Ritz ubytovací destinací každého, kdo se považoval za celebritu, mohl si dovolit nemalé ceny a především pro každého, kdo sehnal rezervaci.   V poslední čtvrtině 20. století však sláva hotelu postupně uvadala. Až v roce 1995 se dvojčata Frederick a David Barclayové rozhodli legendě vrátit její někdejší lesk a nákladem 80 milionů liber budovu rekonstruovali.   tom sat  