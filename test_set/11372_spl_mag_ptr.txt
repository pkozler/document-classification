 Znojemský festival láká na vína ročníku 2010  --------------------    Ke zpravodajství: ilustrační FOTO ve Fotobance  ID foto:  F201004010124801 ,  F201004010124701    --------------------    Znojmo 6. května (ČTK) - Na vína ročníku 2010 a proslaveného pohořelického kapra lákají v neděli do Znojma organizátoři Festivalu vín VOC Znojmo. Loni na akci přišlo kolem 3000 lidí. Vyplývá to z informací, které ČTK poskytli organizátoři.   Festival je především prezentací vín takzvané originální certifikace. Vína VOC Znojmo nenesou klasické označení podle kvality hroznů při sklizni, ale podle místa původu. Na etiketách neuvádí jakostní zařazení ani přívlastek. Podobný systém funguje už desítky let například ve Francii nebo Itálii. V Česku platí pouze na Znojemsku, před dvěma lety jej povolilo ministerstvo zemědělství.   Pro letošní rok jich vinaři díky své samosprávě vybrali 25. Na trh je uvedou v den festivalu. "Osmý květen je významný den, kdy mohou vinaři uvádět na trh nově zatříděná vína VOC Znojmo," uvedl předseda VOC Znojmo František Koudela.   Ochutnávky vína doprovodí bohatý kulturní program. Na festivalu vystoupí například Vlasta Redl nebo Zuzana Lapčíková se svým kvintetem. Na návštěvníky čeká anketa, vyhrát mohou vína VOC.   vrn dr  