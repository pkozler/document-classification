 Vsetínská policie pátrá po dvou nezletilých dívkách  --------------------    Ke zpravodajství: FOTO/aktuality   --------------------    Vsetín 10. ledna (ČTK) - Vsetínští policisté hledají dvě nezletilé svěřenkyně dětského domova v Liptále. Čtrnáctiletá Eva Červeňáková a dvanáctiletá Eva Šafaříková odešly spolu v neděli odpoledne na vycházku, ze které se dosud nevrátily. Pátrání po nich je prozatím neúspěšné, informovala dnes ČTK vsetínská policejní mluvčí Lenka Javorková.   Dívky se z vycházky měly vrátit nejpozději v 18:00. Když nepřišly do půl osmé, jedna z vychovatelek zavolal na policii. Vsetínští policisté hledali pohřešované mezi rodinnými příslušníky i kamarády. Prošli restaurace, bary, autobusové a také vlakové nádraží, hledali i ve zdravotnických zařízeních. Nyní se obracejí s žádostí o pomoc i na veřejnost.   Obě dívky jsou štíhlé postavy, vysoké asi 155 až 160 centimetrů a mají tmavé vlasy. Starší z dvojice by měla mít na sobě bílou bundu, hnědé kalhoty a tmavě červenou čepici. Dvanáctiletá dívka měla při odchodu na vycházku oblečenou růžovou bundu a béžové kalhoty.   "Jedná se o první útěk dívek z dětského domova. Podle našich informací by se dívky měly zdržovat ve Vsetíně a okolí. Pokud by někdo pohřešované viděl, ať zavolá buď na linku 158, nebo na Obvodní oddělení Policie ČR ve Vsetíně na číslo 974 680 651," poznamenala Javorková.   jav mol  