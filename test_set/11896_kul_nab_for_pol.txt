 Británie oslavila 300. výročí londýnské katedrály sv. Pavla  --------------------    Ke zpravodajství: FOTO ve Fotobance  ID foto:  F201105300448201 ,  F201106160302801 ,  F201106210227101 ,  F201106210206601 ,  F201106210209001    --------------------    Londýn 21. června (ČTK) - Británie dnes oslavila 300. výročí dostavby londýnské katedrály svatého Pavla dokončením jejího patnáct let trvajícího restaurování. Mše ke 300. výročí jedné z nejznámějších londýnských památek se zúčastnila královna Alžběta II. s manželem princem Filipem.   Restaurování zahrnulo celkovou očistu stavby a odstranění škod, které na ní zanechala druhá světová válka. Náklady činily 40 milionů liber (přes 1,1 miliardy korun).   "Tato významná budova je teď ve zdravém stavu a vypadá pravděpodobně líp než kdykoli od svého dokončení v roce 1711," řekl podle agentury AP Martin Stancliffe, které měl nad celou restaurací vrchní dozor.   Katedrála byla postavena podle návrhu proslulého architekta Christophera Wrena. Nahradila předchozí středověký chrám, který vyhořel v roce 1666. Byla dějištěm mnoha velkých událostí včetně pohřbů admirála Horatia Nelsona a předsedy vlády Winstona Churchilla a svatby prince Charlese a Diany Spencerové.   pz hej  