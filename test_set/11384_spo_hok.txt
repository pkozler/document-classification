 Po Crosbym přijde o Utkání hvězd hokejové NHL i Malkin  Pittsburgh (USA) 25. ledna (ČTK) - Ruský hokejista Jevgenij Malkin z Pittsburghu musí kvůli nemoci vynechat víkendové Utkání hvězd zámořské NHL. Připojí se tak ke kapitánovi Penguins Sidneymu Crosbymu, který se zotavuje po otřesu mozku.   Malkina trápí zánět dýchacích cest a kvůli zdravotním potížím vynechá i úterní zápas s New Yorkem Islanders. Na klubovém webu o tom informoval trenér Penguins Dan Bylsma.   Kromě hvězd Pittsburghu o nedělní zápas v Raleighu přijde kvůli zranění také český forvard Edmontonu Aleš Hemský s obráncem Tobiasem Enströmem z Atlanty a kapitán Calgary Jarome Iginla, který se omluvil z rodinných důvodů.   pam gi  