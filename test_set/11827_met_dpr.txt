 Na jihu Čech ztěžují dopravu mlha a náledí  České Budějovice 4. ledna (ČTK) - Silnice na jihu Čech jsou podle cestářů převážně holé a mokré. Na zledovatělou vrstvu sněhu si musí dát pozor řidiči především na Táborsku, Jindřichohradecku a Písecku. Na severozápadě kraje se vyskytuje mlha. Teplota se pohybuje od minus pěti po minus 14 stupňů Celsia. Všechny silnice jsou s opatrností sjízdné.   Největší mráz je na Churáňově, a to minus 12 stupňů, nejnižší je v Temelíně - minus osm. Na Strakonicku a okolí Temelína na Českobudějovicku se vyskytuje mrznoucí mlha.   Přes den bude podle předpovědi meteorologů polojasno, místy zataženo s nízkou oblačností. Mrznoucí mlhy se budou vyskytovat i přes den. Nejvyšší odpolední teploty minus pět až minus dva stupně, na horách kolem minus sedmi.   mi mol  