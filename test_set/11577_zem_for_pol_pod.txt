 Pozemkový fond předložil MZe návrh rezervy státních pozemků  Opravili jsme v poslední větě 1.odstavce chybné: "... informoval dnes ČTK mluvčí MZe Ivo Vysoudil." na správné: "... informoval dnes ČTK mluvčí Pozemkového fondu Ivo Vysoudil."   --------------------    Praha 17. května (ČTK) - Pozemkový fond ČR předložil ministerstvu zemědělství návrh rezervy státních pozemků, určených pro veřejně prospěšné stavby, dopravní stavby nebo průmyslové zóny. Stát se vyčleněním půdy chce vyhnout složitému procesu vyvlastňování pozemků, informoval dnes ČTK mluvčí Pozemkového fondu Ivo Vysoudil.   "Vymezením rozsahu nezbytné rezervy státní půdy pro realizaci rozvojových záměrů by měl být vyřešen mnohaletý problém, jímž se zabrání riziku komplikovaného procesu vyvlastňování půdy, které představuje zvýšené finanční náklady a v konečné fázi i včasné nedokončení veřejně prospěšných staveb, dopravních staveb či průmyslových zón," uvedl ředitel Pozemkového fondu ČR Radim Zika.     Fond spravuje přibližně 240.000 hektarů půdy. V nich je kromě rezerv pro dopravní a jiné stavby zahrnut také majetek pro stále nevyřešené církevní restituce.   vrk vju  