 DTZ bude pro SEB Investment spravovat kanceláře v Česku a SR  Praha 25. ledna (ČTK) - Poradenská firma DTZ bude v Česku a na Slovensku další tři roky správcem nemovitostí společnosti SEB Investment. Konkrétně jde o kancelářský komplex Anděl Park v Praze na Smíchově a dva kancelářské objekty v Bratislavě. DTZ to dnes sdělila v tiskové zprávě. Hodnotu zakázky neuvedla.   Plocha všech spravovaných kanceláří činí 56.000 metrů čtverečních. "Chceme dále zaujmout potenciální nájemce a tak zaručit stabilní příjem vlastníkovi. V neposlední řadě je zadáním prověřovat každou korunu, která je vynakládána na chod nemovitosti," uvedla manažerka Petra Pávová z konzultantské firmy.   DTZ v Česku a na Slovensku spravuje 465.000 metrů čtverečních v kancelářských, maloobchodních a logistických nemovitostech. Firma působí ve 43 zemích světa, zaměstnává kolem 10.000 lidí.   dnv vju  