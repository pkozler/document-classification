 V čele Datasysu je od ledna místo Nováka Iva Herlesová  Praha 10. ledna (ČTK) - Novou ředitelkou tuzemské softwarové společnosti Datasys se od začátku ledna stala dosavadní obchodní a marketingová ředitelka firmy Iva Herlesová. Ve funkci nahradila zakladatele firmy Miloslava Nováka, který se bude věnovat strategickým záležitostem a novým projektům. Firma to dnes sdělila ČTK.   Herlesová pracuje v Datasysu téměř rok. Předtím působila dvanáct let ve společnosti IBM Česká republika, kde zastávala pozici ředitelky Professional Services a později měla na starosti oblast prodeje softwaru prostřednictvím partnerů. Dříve pracovala ve firmách Logica a Compaq.   Společnost Datasys vznikla v roce 1994. Zaměřuje se na specializované služby v oblasti informačních technologií, telekomunikací a vývoje na zakázku. Sídlo společnosti je v Praze a pobočky v Hradci Králové a Plzni.   jsa dvd  