 V Indonésii se čelně srazily dva osobní vlaky  Jakarta 28. ledna (ČTK) - Při čelní srážce dvou osobních vlaků dnes v Indonésii zahynuly nejméně dva lidé a mnoho dalších bylo zraněno. Čtrnáct lidí je v kritickém stavu. K nehodě došlo asi 270 kilometrů západně od hlavního města Jakarty.   Záchranáři se podle očitých svědků snaží vyprostit cestující uvězněné v troskách železničních vagonů. Zdravotníci odvážejí zraněné do nemocnic. Ke srážce došlo na trati u obce Bajar v západní části ostrova Java.   V Indonésii, jejíž železniční síť je značně zastaralá, dochází poměrně často k podobným nehodám, které většinou končí tragicky.   Příčiny neštěstí zatím policie nezná.   jas  