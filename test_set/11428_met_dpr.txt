 V hradeckém kraji hrozí ledovka, ve vyšších polohách závěje  Hradec Králové 6. ledna (ČTK) - Na silnicích v Královéhradeckém kraji dnes hrozí při mrznoucích srážkách ledovka. Ve vyšších polohách může vítr tvořit sněhové jazyky. Řidiči musejí jízdě věnovat zvýšenou opatrnost. ČTK to zjistila u silničářů a meteorologů v kraji.   Na řadě vedlejších silnic nižších tříd leží ujetý nebo zledovatělý sníh. Někde jsou vyjeté ledové koleje. V Krkonoších leží na silnicích ujetá zledovatělá vrstva sněhu krytá posypem. Hlavní silniční tahy jsou bez sněhu. Dálnice D11 z Prahy do Hradce Králové byla dnes ráno suchá a sjízdná bez omezení.   Přes den by mělo být zataženo. Odpoledne se od západu čeká občasné sněžení, které bude postupně přecházet do deště se sněžením. Teploty by se měly pohybovat těsně pod bodem mrazu nebo na nule.   ry mol  