 Syrský medvěd Jerry slavil 22. narozeniny, v Česku jsou jen dva  --------------------    Ke zpravodajství: FOTO/aktuality; VIDEO   --------------------    Veletice (Lounsko) 11. ledna (ČTK) - Ve Veleticích na Lounsku oslavila dnes narozeniny slavná filmová hvězda. Dvaadvacetiletý medvěd Jerry hrál s bratrem Tomem například ve filmu Dva lidi v zoo. Jeho majitel, cvičitel zvířat pro film, Jaroslav Káňa, mu připravil šlehačkový dort s ovocem a velkými číslicemi 22.   Medvědovi se ale do oslavování moc nechtělo. "Nemá klasický zimní spánek, ale je trochu pomalejší a ospalejší," vysvětloval oslavencův malý zájem majitel. Ještě do předloňského roku slavil Jerry narozeniny se svým bratrem Tomem. Ten ale v roce 2009 uhynul, proto Jaroslav Káňa vloni medvědí jednadvacetiny ani neslavil.   Dvaadvacetiletý Jerry společně s jeho matkou, medvědicí z ostravské zoo, jsou jediní dva medvědi syrští žijící v Česku. "Koupil jsme je jako malé, Jerryho mám už dvaadvacet let," řekl ČTK Jaroslav Káňa. Tento druh medvěda podle něj se dožívá maximálně 47 let, Jerry je proto v nejlepším věku. Oproti ostatním druhům medvědů jsou syrští velmi světlí. "To ještě nešediví," dodal majitel.   Bratra Toma Jerrymu nahrazuje dvojice medvědů karpatských, kteří bydlí ve vedlejším výběhu. Káňovi mají ještě lva, tygřici a mladou samičku ocelota. Na velkém pozemku uprostřed Velebudic u Žatce stojí dva výběhy pro medvědy a velký kamion s klecemi pro lva a tygřici, kolem nich pobíhá několik psů. "Bydlím tu už pětadvacet let a se sousedy nikdy žádný problém nebyl. Když za nimi přijedou vnoučata, tak je pustím podívat se na zvířátka. A všichni jsou spokojení," dodal Káňa.   Zvířata Jaroslav Káňa využívá hlavně pro natáčení filmů, reklam nebo pro školní či na firemní akce. "Nedávnou jsme měli lva Leona na jednom plese. Na místě byl v přepravní kleci, tu jsme ale nedostali do schodů, takže jsme jí museli smontovat až v patře. A Leon šel do divadla po schodech na vodítku jako pes," popsal jeden ze zážitků se svými zvířaty cvičitel Jaroslav Káňa.   Vanda Králová dr    