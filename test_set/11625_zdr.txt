 Respiračních chorob v Pardubickém kraji rychle přibývá  Pardubice 21. ledna (ČTK) - Počet lidí trpících akutními respiračními chorobami včetně chřipky se v Pardubickém kraji během uplynulého týdne rychle zvýšila, i když zatím nepřekročila epidemický práh. Za sedm dní vzrostla o 22 procent, na 100.000 obyvatel nyní připadá 1305 nemocných. Nejvíce choroby postihují malé děti, řekla ČTK vedoucí protiepidemického odboru Krajské hygienické stanice v Pardubicích Inna Valentová.   Výskyt nemocí ve věkové skupině do pěti let přesáhl hranici epidemie, za kterou hygienici považují hodnotu 2000 nemocných na 100.000 obyvatel, více než dvojnásobně. "Nastupuje prostě sezona těchto chorob," řekla Valentová. V celé populaci je nejvíce zasažen okres Ústí nad Orlicí, na Pardubicku je nemocnost zatím nízká.   U pěti pacientů v kraji byl také izolován virus H1N1 takzvané prasečí chřipky. Všichni byli hospitalizováni, jedna žena s vážným zápalem plic, její zdravotní stav se však už zlepšil.   dos snm  