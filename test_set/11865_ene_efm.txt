 Místopředsedou dozorčí rady ČEZ za zaměstnance je Lubomír Klosík  Praha 28. ledna (ČTK) - Dozorčí rada společnosti ČEZ zvolila do pozice místopředsedy Lubomíra Klosíka. Druhým místopředsedou je Eduard Janota. Klosík byl členem dozorčí rady ČEZ zvolen zaměstnanci. Předsedou dozorčí rady je Martin Říman.   V listopadu rozhodla mimořádná valná hromada ČEZ o novém složení dozorčí rady. Rada má tři členy za ODS a tři za TOP 09. Věci veřejné a ČSSD mají v radě po jednom zástupci. Čtyři zbývající místa připadají na zástupce zaměstnanců.   Stát v ČEZ drží zhruba 70 procent. Za rok 2009 inkasoval z rekordního zisku 51,9 miliardy Kč dividendu téměř 20 miliard korun. Za rok 2010 ČEZ předpokládá kvůli nižším cenám elektřiny zisk kolem 47 miliard Kč.   lko vju  