 Tuzemská Skanska má ve vrcholovém vedení nového manažera  Praha 22. května (ČTK) - Přední tuzemská stavební firma Skanska vyměnila jednoho ze svých vrcholových manažerů. Zdeňka Černého vystřídal do nejbližší valné hromady v představenstvu dosavadní ředitel dceřiné společnosti Skanska Transbeton Jaroslav Stupka (44). ČTK to zjistila z dokumentů uložených ve Sbírce listin.   Současně s funkcí v představenstvu nahradil Stupka Černého také na pozici výkonného ředitele divize Pozemní stavitelství.     Skanska je jednou z největších stavebních firem v Česku. Mezi její největší konkurenty patří například Metrostav, Strabag a Eurovia CS.   V Česku a na Slovensku loni čistý zisk Skansky klesl o 11 procent na 1,01 miliardy korun. Tržby se snížily o 22 procent na 24,3 miliardy korun.   dnv mol  