 Herec Steve Carell odejde ze seriálu Kancl pravděpodobně v dubnu  --------------------    Ke zpravodajství: FOTO ve Fotobance  ID foto: F201101170094201, F200807070079001   --------------------    Pasadena (USA) 18. ledna (ČTK) - Americký herec Steve Carell předčasně opustí komediální seriál Kancl. Poslední díl, v němž si zahraje, se bude pravděpodobně vysílat v dubnu. Oznámila to agentura AP.   Podle Grega Danielse ze společnosti NBC, která seriál vysílá, Carell z pořadu odejde ještě před květnovým ukončením letošní sezóny. Její závěrečné díly se zaměří právě na souboj o to, kdo ho nahradí ve funkci manažera pobočky firmy s papírenským zbožím Dunder Mifflin.   Carell již dříve oznámil, že v seriálu na konci letošní řady skončí, aby se mohl soustředit na svou filmovou kariéru. Televize NBC chce v natáčení seriálu pokračovat i po jeho odchodu.   V roli vedoucího pobočky Michaela Scotta se Carell poprvé objevil před více než pěti lety, kdy americká televizní stanice NBC začala remake původně britského pořadu vysílat. Za roli přihlouplého Scotta dostal prestižní filmařské ocenění Zlatý glóbus.   Kancl je jedním z nejúspěšnějších pořadů NBC. Získal ocenění Emmy pro nejlepší komediální seriál a vysílal se v mnoha zemí včetně České republiky.   mtw dr  