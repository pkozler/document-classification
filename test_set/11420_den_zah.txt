 Deník zahraničních událostí na 21. ledna  ------------------------------------------------------------    Přehled zahraničních událostí   Ekonomické aktuality jsou označeny ES, události ze světa zábavy a životního stylu MAG   ------------------------------------------------------------    Všechny časy jsou uvedeny v SEČ (SELČ)     Minsk (Bělorusko)   ..... Do prezidentského úřadu má být opět uveden Alexandr Lukašenko, dosavadní hlava státu a údajný vítěz prosincových prezidentských voleb.     Londýn (Británie)   ..... Někdejší britský premiér Tony Blair podruhé předstoupí před výbor pro vyšetřování okolností války v Iráku.     Londýn (Británie)   ES... Předběžná zpráva o indexu aktivity v průmyslu i službách (PMI) za leden v eurozóně.     Paříž (Francie)   ES... Bude vynesen rozsudek nad bývalým šéfem francouzské mediální skupiny Vivendi Universal Jeanem-Mariem Messierem.     Paříž (Francie)   MAG.. Pokračují přehlídky pánské módy na podzim a zimu 2011/2012; končí 23. ledna.   Pramen: http://www.modeaparis.com/vf/collections/index.html     Paříž (Francie)   ES... Vyprší nabídka na převzetí americké biotechnologické firmy Genzyme francouzskou farmaceutickou společností Sanofi-Aventis.     Berlín (Německo)   ES... Ekonomický institut Ifo oznámí index podnikatelského klimatu za leden v Německu.     Berlín (Německo)   ES... Začíná mezinárodní zemědělský a potravinářský veletrh Grüne Woche; do 30. ledna. Úvodního dne se zúčastní i český ministr zemědělství Ivan Fuksa. V 15:45 bude v hale 10.2 u stánku 110 k dispozici pro setkání s novináři. Kontaktní osoba paní Marie Heřmánková, ředitelka Odboru komunikace, tel. 00420-602 209 291.   Místo: Messe Berlin   Pramen: http://www1.messe-berlin.de/vip8_1/website/Internet/Internet/www.gruenewoche /deutsch/index.html     Frankfurt nad Mohanem (Německo)   ES... Řádná valná hromada největšího německého výrobce oceli ThyssenKrupp.     Moskva (Rusko)   ..... Afghánský prezident Hamíd Karzáí na návštěvě Ruska. Sejde se prezidentem Dmitrijem Medveděvem.     Madrid (Španělsko)   ..... 20:00 Koncert u příležitosti sedmdesátin španělského tenoristy Plácida Dominga v madridské opeře Teatro Real.     Istanbul (Turecko)   ..... Začne dvoudenní schůzka zástupců pěti velmocí (USA, Francie, Velké Británie, Ruska, Číny a Německa) a Íránu týkající se íránského jaderného programu.     Los Angeles (USA)   ES... Americká mediální a filmová společnost Walt Disney zveřejní hospodářské výsledky za první čtvrtletí fiskálního roku.     New York (USA)   ES... Americký průmyslový konglomerát General Electric zveřejní hospodářské výsledky za čtvrté čtvrtletí loňského roku.     New York (USA)   ES... Finanční ústav Bank of America zveřejní hospodářské výsledky za čtvrté čtvrtletí loňského roku.     New York (USA)   ..... Soud rozhodne o trestu pro Russella Defreitase, který byl shledán vinným z podílu na pokusu o teroristický útok na newyorské letiště v roce 2007.     New York (USA)   ES... Největší světový poskytovatel servisních služeb pro ropné společnosti Schlumberger zveřejní hospodářské výsledky za čtvrté čtvrtletí loňského roku.       ČTK  