 Britští pivaři budou mít na výběr mezi pintou a schoonerem  --------------------    Ke zpravodajství: ilustrační FOTO ve Fotobance  ID foto: F201101040063401, IF00009527   --------------------    Londýn 4. ledna (ČTK) - Britové, kterým se v hospodě tradiční pinta piva (568 mililitrů) zdá příliš mnoho a její půlka příliš málo, si napříště mohou zvolit střední cestu - "schooner". Je to jedna z novinek restauračních služeb, které dnes oznámila britská vláda. Podle listu Daily Mail je to dokonce nejradikálnější změna od zavedení pinty v roce 1698.   Míra schooner se už teď používá v některých částech Austrálie, napsala agentura AP, podle které má schooner objem asi čtyři deci. Reuters píše o dvou třetinách pinty.   Podle zákona z roku 1698 mohou hospodští čepovat pivo jen po pintách nebo jejich půlkách a třetinkách. Britský státní tajemník pro vědu David Willetts dnes řekl, že tyto normy budou uvolněny s ohledem na zdravotní hlediska a na požadavky konzumentů.   Změny se týkají i servírování vína - místo dosavadních skleniček o 125 mililitrech bude možné si dát také 75 mililitrů.   pz dr    