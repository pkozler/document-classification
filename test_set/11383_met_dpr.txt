 Středočeské silnice jsou převážně holé, místy je ujetý sníh  Praha 8. ledna (ČTK) - Ve Středočeském kraji jsou hlavní silniční tahy holé a mokré po chemickém ošetření. Řidiči by měli být obezřetní, vyplývá z informací Ředitelství silnic a dálnic. Na některých místech musejí dát motoristé pozor na ujetý a zledovatělý sníh. Na více než polovině území kraje dnes ráno pršelo.   Sjízdné se zvýšenou opatrností jsou téměř všechny silnice s výjimkou dálnic, které jsou sjízdné bez omezení. Na Benešovsku a Příbramsku musejí motoristé počítat s úseky ujetého sněhu krytého posypem. Na Rakovnicku je navíc ujetý sníh zledovatělý. Na některých silnicích třetích tříd na Mladoboleslavsku jsou ještě zbytky rozbředlého sněhu.   V kraji je teplota od nula do pěti stupňů Celsia. Přes den bude oblačno až zataženo, místy má i přes den pršet, vyplývá z portálu Českého hydrometeorologického ústavu. Někde se také mohou objevit mlhy.   zik snm  