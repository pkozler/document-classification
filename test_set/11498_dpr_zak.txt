 Při srážce dodávky a nákladního vozu na Trutnovsku jeden mrtvý  Trutnov 7. ledna (ČTK) - Při srážce dodávky a nákladního automobilu u Dolního Lánova na Trutnovsku dnes dopoledne zemřel jeden člověk, další utrpěl těžká zranění. Hlavní silniční tah mezi Trutnovem a Vrchlabím je uzavřen, řekla dnes ČTK mluvčí trutnovské policie.   "Příčina nehody i výše škody je předmětem šetření," uvedla mluvčí. Komunikace je v místě od zhruba 09:00 hodiny uzavřená, motoristé mohou místo nehody objíždět přes Hostinné.   Mluvčí hradeckých hasičů ČTK informovala, že oba řidiči zůstali po srážce zaklínění v kabinách vozidel. "Hasiči oba zraněné vyprostili pomocí hydraulického nářadí a předali do péče záchranné služby. Přes veškerou snahu lékařů a záchranářů řidič dodávky svým zraněním na místě podlehl, řidič nákladního vozu byl letecky transportován do královéhradecké nemocnice," uvedla mluvčí.   sja  