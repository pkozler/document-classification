 ČSÚ dnes zveřejní vývoj maloobchodních tržeb v březnu  --------------------    Ke zpravodajství: GRAFIKA   --------------------    Praha 6. května (ČTK) - Český statistický úřad dnes zveřejní výsledky maloobchodu za březen. V únoru se maloobchodní tržby bez sezonního očistění meziročně zvýšily o 6,5 procenta po lednovém revidovaném růstu o 6,9 procenta. Růst tržeb ovlivnil zejména prodej motorových vozidel a nepotravinářského zboží.   Podle Jana Vejmělka z Komerční banky únorový vývoj maloobchodních tržeb výrazným způsobem překonal tržní očekávání, stalo se tak již druhý měsíc v řadě. Je to o to překvapivější, že začátek roku byl poznamenán rozpočtovou restrikcí, dodal.   "Zdá se tedy, že přinejmenším část domácností začala pociťovat stabilizaci své příjmové situace a uskutečňovat dříve odkládané nákupy. První kvartál by z hlediska soukromé spotřeby i celého HDP mohl být lepší, než se doposud zdálo," uvedl analytik UniCredit Bank Pavel Sobíšek.   Nejrychleji v únoru rostly tržby za prodej přes internet či prostřednictvím zásilkové služby, a to o 20,9 procenta.     jap mha  