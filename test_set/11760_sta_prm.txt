 Skladový areál v Petrovicích u Karviné byl vydražen za 10 mil.Kč  Brno 7. června (ČTK) - Skladový areál zkrachovalé společnosti Equus v Petrovicích u Karviné dnes v Brně vydražila nejmenovaná pražská firma za 9,9 milionu korun. Byla jediným zájemcem. ČTK to řekl Jaroslav Hradil z dražební kanceláře Prokonzulta.   Odhadovaná cena areálu s několika skladovacími halami je podle znaleckého posudku 15 milionů korun. Nachází se mimo obec poblíž komunikace spojující Petrovice u Karviné s Karvinou. Postaven byl v roce 1985, kdy fungoval jako agrochemické středisko. Od té doby byl několikrát rozšiřován.   Aktuálně slouží ke skladování soli. K areálu patří i železniční vlečka. Na majetek společnosti Equus vyhlásil Krajský soud v Ostravě v říjnu loňského roku konkurz. Do dražby dala areál insolvenční správkyně firmy Equus z Českého Těšína Helena Horová.   vrn mol  