 Tornádo v USA zabilo šest lidí  Washington 1. ledna (ČTK) - Šest lidí zahynulo v pátek v USA, když se přes státy Arkansas, Missouri a Illinois přehnalo tornádo. Desítky osob utrpěly zranění. Vítr také zničil několik budov.   Tornádo se přehnalo přes arkansaský okres Washington County, kde smetlo jeden zděný dům, stodolu a jeden montovaný domek. V troskách zahynuli tři lidé a několik dalších bylo zraněno. Vítr také zpřetrhal elektrické vedení.   Další tři oběti jsou z oblasti Rolla ve státě Missouri. Dvě ženy zahynuly na jedné farmě složené z mobilních domů.   Tornádo vzniklo na okraji frontálního systému, který ve čtvrtek přinesl sněhovou bouři do západních amerických států a pohybuje se k severovýchodu. Varování před dalšími větrnými smrštěmi dnes vyhlásily státy Arkansas, Missouri a Oklahoma.   rv str  