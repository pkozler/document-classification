 V New Yorku přivítal Nový rok téměř milion lidí  --------------------    Ke zpravodajství: FOTO/aktuality; VIDEO  Video:  http://multimedia.ctk.cz/cs/video/document/4193647/v-new-yorku-privital-novy-rok-milion-lidi    Doplnili jsme odkaz na video; text nezměněn.   --------------------    New York 1. ledna (ČTK) - Téměř milion lidí na Times Square v New Yorku sledoval tradiční klesání křišťálové "koule času" s 32.000 světly, která se země dotkla přesně o půlnoci a odstartovala novoroční oslavy. Silvestrovskou párty účastníci hodnotili jako velkolepou a vydařenou, i když se konala jen několik dnů po sněhové bouři, která paralyzovala město a okolí, napsala agentura AP.   "Velký počet účastníků, přátelství, která jsme navázali, to vše nás utvrdilo v tom, že mnoho lidí má stejné naděje a přání pro rok 2011 jako my," řekl podle AP počítačový expert Chris Tulloch, který na Times Square přišel se svou ženou. Tuto oslavu považuje za dobrý start nového roku.   Policie uvedla, že nebyla vyhlášena pohotovost kvůli potenciální teroristické hrozbě, přesto na místě přísně dodržovala stanovený bezpečnostní plán.   Starosta města Michael Bloomberg čelil v posledních dnech kritice za údajně pomalou reakci na následky vichřice z 26. prosince, která New York zasypala sněhem. Organizátor novoroční akce na Times Square Tim Tompkins nyní podle AP prohlásil, že situaci pomohli vyřešit turisté: "Máme nejlepší sněžný pluh, jaký byl kdy vynalezen. Po Times Square se prošly statisíce párů nohou a sníh roztál."   hro kš    