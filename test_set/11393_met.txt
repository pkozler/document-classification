 Povodňový stupeň platí na Lužnici v Bechyni a v Klenovicích  České Budějovice 18. ledna (ČTK) - Stav hladin na jihočeských řekách stále mírně klesá. Dnes ráno platil první stupeň povodňové aktivity už jen na dvou místech - na Lužnici v Bechyni a Klenovicích na Táborsku. Vyplývá to z informací Českého hydrometeorologického ústavu. Hladiny řek by měly nadále během dneška pozvolna opadat.   Přes den má být v jižních Čechách zataženo s nízkou oblačností. Teploty se budou pohybovat od dvou do pěti stupňů Celsia. Až k večeru a v noci očekávají meteorologové místy déšť, v nadmořských výškách nad 1000 metrů sněžení.   rek mol  