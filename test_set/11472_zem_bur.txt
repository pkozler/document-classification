 Na Plodinové burze Brno roste poptávka po krmném obilí  Brno 17. května (ČTK) - Na Plodinové burze Brno roste poptávka po krmném obilí. Má to vliv například na cenu krmného ječmene. Za poslední dva týdny vzrostla o 176 korun za tunu. Nyní stojí v případě, že dopravu hradí prodávající, 4401 korun za tunu. Vyplývá to z informací, které dnes zveřejnila Plodinová burza Brno.   Pohyb cen je na burze i tak minimální. Ve všech případech jde pouze o jednotky procent. Klesla cena sladovnického ječmene vlivem snížené poptávky o 68 korun za tunu. "Vzrůst ceny jsme také zaznamenali u komodity hrách krmný o 181 korun za tunu a doprodeje řepky olejné, který má vliv na vzrůst ceny o 196 korun za tunu," uvedl sekretář burzy Karel Zezula.   Plodinová burza Brno sleduje prodejní a nákupní ceny vybraných komodit pravidelně od roku 1995. Další burzovní seance se koná v úterý 31. května.     Ceny vybraných komodit na na Plodinové burze Brno za období od 3. května do 17. května 2011:        komodita  parita FCA  změna v pct  parita DDP  změna v pct     pšenice potravinářská  5614  1,75  5710  1,43     pšenice krmná  4860  1,99  5012  1,35     ječmen sladovnický  4644  -1,45  4819  -0,40     ječmen krmný  4285  4,28  4401  4,16     žito  4865  2,03  5250  0,07     kukuřice  5175  1,11  5342  1,65     hrách krmný  4506  3,20  4859  3,88     řepka olejná  10.773  1,57  11.201  1,78     zdroj: Plodinová burza Brno     Údaje se týkají obchodů promptních, tedy s dodávkou do 30 dní. Nejde o kótované ceny.   FCA - dopravu hradí kupující   DDP - dopravu hradí prodávající   vrn snm  