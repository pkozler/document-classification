 Dvě japonské děti zemřely po pozření otráveného masa v restauraci  Tokio 3. května (ČTK) - Dvě děti zemřely v centrálním Japonsku po pozření jídla, které nabízela jedna tamní restaurace. Pokrm obsahoval syrové kontaminované maso. Podle agentury DPA, která neuvedla podrobnosti k povaze otravy, onemocnělo dalších 56 osob, které se masem nakazily.   Podnik, jenž je součástí celého řetězce restaurací, přiznal, že dva roky náležitě nekontroloval syrové maso od tokijského dodavatele.   V Japonsku letos nejde o první skandál svého druhu. V únoru přes tisíc žáků a učitelů v několika školách na severu země onemocnělo po požití jídla ve školních jídelnách. Lékaři soudili, že strava byla kontaminována salmonelou.   zdp str  