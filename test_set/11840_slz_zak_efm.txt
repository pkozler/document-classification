 S akvizicemi a fúzemi nejvíc radil Havel, Holásek &amp; Partners  Praha 2. května (ČTK) - První místo v žebříčku právních firem, které v České republice i v celé střední a východní Evropě loni nejčastěji poskytovaly právní poradenství při fúzích a akvizicích, obhájila advokátní kancelář Havel, Holásek &amp; Partners. Kancelář o tom dnes ČTK informovala v tiskové zprávě.   Podle hodnocení ratingové agentury Thomson Reuters loni radila kancelář Havel, Holásek &amp; Partners se 46 fúzemi a akvizicemi a jen v Česku podle výsledků analytické studie DealWatch realizovala 28 transakcí.     "Právní tým advokátní kanceláře Havel, Holásek &amp; Partners zaměřený na oblast fúzí a akvizic a práva obchodních společností s celkovým počtem více než 40 právníků je podle dostupných informací největší v České republice," dodal řídící partner advokátní kanceláře Jaroslav Havel.     Kancelář Havel, Holásek &amp; Partners radila například se spojením Ringier/Axel Springer, Lenzing/Biocel Paskov, Foxconn/Sony či Rhiag/Auto Kelly, ale i při desítkách středních transakcí pro korporátní a soukromé klienty - fyzické osoby či private equity fondy, uvedla kancelář.   Tržby právní kanceláře se v roce 2010 zvýšily zhruba o 20 procent, přesnou výši ale společnost nesdělila.   Advokátní kancelář Havel, Holásek &amp; Partners se sídlem v Praze a s pobočkami v Brně, Ostravě a Bratislavě je s více než 130 právníky, několika desítkami studentů právnických fakult a celkem více než 300 spolupracovníky největší česko-slovenskou právnickou firmou. Kancelář v současné době poskytuje služby zhruba 500 klientům.     Pořadí právních poradců podle počtu transakcí v rámci střední a východní Evropy za rok 2010     Pořadí  Advokátní kancelář  Počet transakcí     1.  Havel, Holásek &amp; Partners  46     2.  Allen &amp; Overy  39     3.  Linklaters  36     4.  CMS  27     5.  White &amp; Case LLP  23     6.  Freshfields Bruckhaus Deringer  21     6.  Clifford Chance  21     8.  Backer &amp; MCKenzie  19     9.  Herbert Smith/Gleiss Lutz/Stibbe  16     10.  Raidla, Lejins &amp; Norcous      Zdroj: Thomson Reuters     Pořadí právních poradců podle počtu transakcí v rámci České republiky za rok 2010     Pořadí       1.  Havel, Holásek &amp; Partners  28     2.  Winhold Legal  8     3.  White &amp; Case LLP  5     4.  CMS Cameron  5     5.  Baker &amp; McKenzie  5     6.  enwc  4     7.  Weil, Gotshal &amp; Manges LLP  3     8.  Clifford Chance LLP  2     9.  Vejmelka Wunsch  2     10.  Linklaters  2     Zdroj: DealWatch   vrk vju  