 Muž spadl při práci z montážní plošiny, vážně si poranil hlavu  Tábor 30. května (ČTK) - Sedmatřicetiletý muž dnes dopoledne spadl při práci v jednom podniku v Táboře z montážní plošiny. Vážně si poranil hlavu a záchranáři jej v kritickém stavu převezli do nemocnice, řekl ČTK jejich vedoucí lékař Milan Kratochvíl.   "Muž má závažné mozkolebeční poranění. Především jsme mu museli zajistit životní funkce," uvedl Kratochvíl. Plošina byla ve chvíli, kdy se neštěstí stalo, prý asi sedm metrů nad zemí.   rek snm  