 Na internetu je k mání Beckhamovo černé porsche  --------------------    Ke zpravodajství: ilustrační FOTO ve Fotobance  ID foto: P200812180664101, P200912300558601   --------------------    Londýn 6. ledna (ČTK) - Na internetu je k mání černý kabriolet anglického fotbalisty Davida Beckhama. Porsche 911 záložníka Los Angeles Galaxy je k dispozici na aukčním serveru eBay a jeho cena se už vyšplhala na 200 tisíc dolarů (asi 3,7 milionu korun).   Pětatřicetiletý Beckham vůz koupil v roce 2008 za 155 tisíc dolarů a za dalších 80 si ho nechal upravit. Auto má mimo jiné vyhřívané sedačky, na kterých je navíc vyobrazené číslo 23, s nímž bývalý hvězda Manchesteru United a Realu Madrid nastupuje v Los Angeles.   Vůz bývalého kapitána anglické reprezentace Beckhama, který by měl během přestávky zámořské soutěže MLS hostovat v Premier League, se už v minulosti na internetu prodával. Před pěti lety se cena fotbalistova BMW M3 vyšplhala na 140 tisíc dolarů, a výrazně tak přesáhla původní cenu.   pam gi dr  