 Kvitová je v Brisbane v semifinále, Záhlavová-Strýcová skončila  Celkově jsme aktualizovali.   --------------------    Brisbane (Austrálie) 6. ledna (ČTK) - Česká tenistka Petra Kvitová postoupila hned na úvodním podniku sezony do semifinále. V Brisbane hladce porazila Slovenku Dominiku Cibulkovou 6:0 a 6:4. Její další soupeřkou může být navíc další česká hráčka Lucie Šafářová, která bojuje o postup s Ruskou Anastasií Pavljučenkovovou.   Kvitová v prvním vzájemném souboji neztratila s Cibulkovou ani jednou servis, navíc přidala tři esa. Méně už se dařilo Barboře Záhlavové-Strýcové, která nestačila na čtvrtou nasazenou Marion Bartoliovou z Francie a prohrála 1:6, 2:6.   Záhlavová-Strýcová se proti šestnácté hráčce světa ani v druhém vzájemném duelu neprosadila a v utkání ztratila celkem šestkrát servis. I tak si za výkony na úvodním turnaji sezony odnese prémii 5340 dolarů a 70 bodů do světového žebříčku.   ohr nkr  