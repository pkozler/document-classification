 Citigroup ve čtvrtém čtvrtletí vydělala 1,3 miliardy dolarů  New York 18. ledna (ČTK) - Třetí největší americká banka Citigroup ve čtvrtém čtvrtletí hospodařila s čistým ziskem 1,3 miliardy dolarů (23,6 miliardy Kč) po ztrátě 7,6 miliardy dolarů před rokem. Oznámila to dnes firma.   Za zlepšením hospodářských výsledků stál pokles ztrát souvisejících se špatnými úvěry. Čtvrtletní zisk nicméně zaostal za očekáváním analytiků. Tržby společnosti se oproti třetímu čtvrtletí snížily o šest procent na 18,4 miliardy dolarů, v meziročním srovnání však stouply.   pmh vju  