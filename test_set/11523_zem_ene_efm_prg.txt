 V několika ulicích Letňan kvůli havárii potrubí netekla voda  Aktualizovali jsme v celém textu.   --------------------    Praha 4. ledna (ČTK) - Havárie vodovodu v pražských Letňanech, kvůli níž dnes dopoledne zůstali bez vody lidé v Krausově, Jančově a Kuželově ulici, byla odstraněna. ČTK o tom informoval mluvčí Pražských vodovodů a kanalizací (PVK) Ondřej Pokorný. "Havárie byla opravena po dvanácté hodině polední," uvedl Pokorný.   Na místě havárie vyteklo větší množství vody, která namrzala. "Led byl odstraněn a nedošlo ke komplikacím v dopravě," dodal Pokorný.     Opravené potrubí má průměr 150 milimetrů a je z roku 1977, příčinu havárie společnost zatím nezná.   PVK zásobují vodou více než 1,4 milionu obyvatel Prahy a okolí. Podle posledních známých údajů firmě za devět měsíců loňského roku klesl meziročně počet havárií o osm procent, jejich hlavními příčinami byla koroze a pohyby půdy, například v důsledku mrazu.   kri vju  