 ČSÚ zveřejní výsledky průmyslu a stavebnictví za duben  --------------------    Ke zpravodajství: GRAFIKA   --------------------    Praha 6. června (ČTK) - Český statistický úřad dnes oznámí výsledky průmyslu a stavebnictví za duben. V březnu průmyslová výroba meziročně zpomalila růst růst na 9,5 procenta po únorovém zvýšení o 13 procent. Stavební výroba v březnu zpomalila meziroční růst na 4,6 procenta po únorovém zvýšení o 5,6 procenta.   V porovnání s předchozím měsícem byla březnová produkce po očištění od sezonních vlivů vyšší v průmyslu i ve stavebnictví. V průmyslu vzrostla o 0,9 procenta, stavební výroba byla v březnu meziměsíčně vyšší o 2,6 procenta.   Podle Pavla Mertlíka z Raiffeisenbank průmyslová výroba v ČR dosáhla již prakticky předkrizových úrovní. "Další růst průmyslu bude již i z tohoto důvodu volnější," uvedl. Podle Davida Marka z Patria Finance optimismus do dalších měsíců nabízí příznivé údaje o zahraničním obchodu Německa, hlavního obchodního partnera ČR.   Ve stavebnictví se oživení ekonomiky podle analytika ČSOB Petra Dufka začne projevovat až se zpožděním. "Stavebnictví má před sebou další slabší rok, který bude ve znamení nedostatečné poptávky, ze strany veřejného i soukromého sektoru," poznamenal. Podle ekonoma Vladimíra Pikory se odvětví vrátí na předkrizovou úroveň až v roce 2013. Prezident stavařského svazu Václav Matyáš by pokládal za úspěch, pokud by stavebnictví letos zastavilo pokles.   vrk jw  