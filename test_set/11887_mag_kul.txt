 Kronos Quartet a Patti Smithová získali Polar Music Prize  --------------------    Ke zpravodajství: FOTO ve Fotobance  ID foto:  FO00085337 ,  P201004220282601    --------------------    Stockholm 3. května (ČTK) - Americký smyčcový kvartet Kronos Quartet a rockerka Patti Smithová vyhráli letos prestižní skandinávskou Polar Music Prize. Každoročně se uděluje interpretům klasické hudby a popu a je dotována milionem švédských korun (asi 2,700.000 korun českých) pro každého umělce. Informuje o tom dnes agentura AP.   Výbor pro udělování ceny uvedl, že Kronos Quartet za čtyřicet let své existence způsobil převrat a zrevolucionizoval potenciál a možnosti smyčcových souborů, ať už jde o styl či obsah. Patti Smithová zase podle porotců ukazuje, jak hodně poezie je v rocku a jak hodně rocku je v poezii. Ve skupině Patti Smithové v dobách největší slávy kapely ve druhé polovině 70. let působil jako baskytarista i muzikant českého původu Ivan Kral.   Cenu Polar Music Prize v roce 1989 založil Stig Anderson, manažer švédské skupiny ABBA.   jf dr  