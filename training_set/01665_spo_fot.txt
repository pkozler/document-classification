 Brazilec Adriano si v římském derby zlomil ruku  Řím 20. ledna (ČTK) - Brazilský fotbalista Adriano si ve středečním římském derby proti Laziu vykloubil rameno a zlomil ruku. Vedení AS Řím neupřesnilo, jak dlouho bude obávaný kanonýr mimo hru, ale podle odhadů médií se na trávník nevrátí dříve než za měsíc.   Adriano měl v poslední době v úmyslu římský klub opustit a vrátit se do Brazílie, neboť dostával minimum příležitostí hrát a od fanoušků si dokonce vysloužil Zlatou popelnici pro nejhoršího hráče ligy. Jeho odchod do Corinthians v zimním přestupovém období však není reálný.   ohr gi    