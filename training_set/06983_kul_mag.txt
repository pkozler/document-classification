 Filmový a televizní svaz vyhlásí v Berouně své výroční ceny  --------------------    Ke zpravodajství: AUDIO   --------------------    Beroun 29. ledna (ČTK) - Český filmový a televizní svaz FITES vyhlásí dnes večer v Berouně držitele výročních cen Trilobit a laureáta ceny Vladislava Vančury za celoživotní přínos rozvoji české audiovizuální kultury.   Trilobit je symbolem cen, které tento svaz uděloval v 60. letech nejlepším uměleckým počinům ve filmu a v televizi. Tradici obnovil v roce 1991, o čtyři roky později ji osvěžil prestižní Cenou Vladislava Vančury. Jeho jménem byla nazvána proto, že právě on jako předseda předválečné Československé filmové společnosti prosazoval myšlenkové a umělecky náročné projekty.   V minulosti Vančurovu cenu získali například Pavel Koutecký, Jan Švankmajer, Jiří Menzel, František Vláčil, Jan Špáta, Jiří Krejčík, František Pavlíček, Jiří Hubač, Vladimír Körner, Věra Chytilová a Miroslav Ondříček.   bor kš  