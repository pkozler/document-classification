 Petrohrad nabízí pro turisty svatby do tří dnů  --------------------    Ke zpravodajství: FOTO ve Fotobance  ID foto:  FO00401819 ,  FO00534215 ,  FO00515130 ,  F201005310160401    --------------------    Petrohrad 7. června (ČTK) - Radnice druhého největšího ruského města nabízí zahraničním turistům možnost uzavřít v Petrohradě svatbu do 72 hodin. Navíc, když přicestují letadlem nebo vlakem, nebudou k tomu potřebovat ani vízum. S odvoláním na petrohradskou radnici o tom dnes informuje agentura AFP.   Hlavním cílem plánu, který už přijalo vedení města, je stimulace turistiky. Radnice na jeho realizaci už vynaložila 22 milionů eur a slibuje si od něj nárůst počtu zahraničních turistů z nynějších pěti milionů na osm milionů ročně.   Podle ruských zákonů je obvyklá zhruba měsíční lhůta od registrace sňatku do svatby, k právoplatnosti sňatku je také nezbytné, aby aspoň jeden z manželů byl ruské národnosti.   jf dr  