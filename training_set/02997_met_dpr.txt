 Na některých menších silnicích Pardubického kraje zůstává sníh  Pardubice 28. ledna (ČTK) - Na některých menších silnicích Pardubického kraje zůstává ležet sníh. Často je jeho vrstva zledovatělá. Místy také vozovky namrzají, upozorňují silničáři Pardubického kraje.   Opatrní by měli být řidiči zvláště ve výše položených oblastech, například v okolí Hlinska, Moravské Třebové, Ústí nad Orlicí, Vysokého Mýta a v Železných horách. V oblasti Lanškrouna a Ústí nad Orlicí se místy vyskytuje námraza.   Na většině území kraje bylo dnes ráno oblačno až jasno, srážky zaznamenány nebyly. Místy byla kvůli mlze horší viditelnost, teploty se držely v rozmezí minus 15 až minus tři stupně.   dos mol  