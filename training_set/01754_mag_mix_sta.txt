 Demoliční četa v Pittsburghu omylem zlikvidovala dům  --------------------    Ke zpravodajství: ilustrační FOTO ve Fotobance  ID foto: P201003090737601, FO02064365   --------------------    Pittsburgh (USA) 5. ledna (ČTK) - Jen hromadu sutin a zaparkovaný demoliční bagr našel pittsburský občan Andre Hall na místě svého domu, který si nedávno pořídil s tím, že ho zrenovuje. Podle vyjádření úřadů srovnala demoliční firma Hallův dům v pittsburské čtvrti West End omylem.   Dům měl být původně skutečně stržen, ale když ho Hall loni v listopadu odkoupil, radnice demoliční výměr zrušila. K najaté demoliční firmě se ale očividně rozhodnutí nedoneslo. Dělníci o víkendu bourali stavení v sousedství, a když už byli na místě, zlikvidovali i dům Andre Halla.   Nešťastný majitel už ve svém vytouženém domě vyměnil okna a chystal se k dalším opravám. Když ale v pondělí dorazil na místo, našel svůj sen v troskách.   O výši odškodnění se zprávy z Pittsburghu nezmiňují.   jas kš  