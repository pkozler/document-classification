 Obamová: cvičení a strava jsou důležité pro národní bezpečnost  --------------------    Ke zpravodajství: FOTO ve Fotobance  ID foto: P201011181006001, F201101240501801   --------------------    Washington 28. ledna (ČTK) - První dáma USA Michelle Obamová v dnešním pořadu americké televize ABC uvedla, že její kampaň Let's Move, jejímž cílem je přimět děti ke cvičení, není o tom, aby Američanům říkala, co mají dělat. Zlepšení stravovacích návyků a cvičení jsou prý "otázkou národní bezpečnosti". Napsala to agentura AP.   Program Let's Move zahájila Obamová před necelým rokem a v poslední době se jej snaží uplatnit i v rámci americké armády. V televizním rozhovoru uvedla, že příliš mnoho mladých vojáků a vojaček se nemůže účastnit výcviku, protože nejsou dostatečně fit.   Americká první dáma také prohlásila, že cílem jejího programu není poučovat a říkat lidem, co dělat. Spíše se prý snaží klást důraz na to, aby se k lidem o výživě a zdravém životním stylu dostaly informace, na jejichž základě se mohou samostatně rozhodovat.   mtw dr  