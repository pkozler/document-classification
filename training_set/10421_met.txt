 Silná bouře v Mosambiku zabila deset lidí, sedm vážně zranila  Maputo 12. ledna (ČTK) - Nejméně deset lidí zabila a dalších sedm vážně zranila prudká bouře, která zasáhla centrální provincii Manica v Mosambiku. Oznámila to dnes státní televize.   Bouře podle jejích informací zničila více než stovku domů a vyvracela sloupy elektrického vedení. Sedm obětí patřilo do náboženské sekty, která se sešla na církevní schůzce pod stromem, upřesnil starosta provinčního hlavního města Chimoio.   Silné deště, které minulý měsíc zasáhly Mosambik a sousední Jihoafrickou republiku, vyvolaly obavy, že by se mohly opakovat rozsáhlé záplavy z roku 2000, které si vyžádaly nejméně 350 obětí a miliony dalších vyhnaly z domovů.   dk hej  