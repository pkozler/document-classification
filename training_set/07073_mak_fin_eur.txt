 Záchranný fond eurozóny jde do prvního obchodu s dluhopisy  --------------------    Ke zpravodajství: FOTO/aktuality   --------------------    Brusel 17. ledna (zpravodaj ČTK) - Záchranný fond eurozóny (EFSF), který je určen zemím ve finančních potížích, plánuje na příští týden první obchod s dluhopisy pro Irsko. Podle zdrojů agentury Reuters půjde o tři až pět miliard eur se splatností pět let.   Ze záchranného fondu zatím jako jediné čerpalo právě Irsko, i když už předtím finanční pomoc potřebovalo i dluhovou krizí těžce stižené Řecko. Nyní se spekuluje, že by pomoc mohly kvůli problémům se získáváním peněz potřebovat i další země eurozóny, přičemž nejčastěji padá v této souvislosti jméno Portugalska.   Ministři financí eurozóny se dnes v Bruselu zabývají tím, zda posílit jeho úvěrové kapacity. Nyní fond počítá v zárukách od států eurozóny eurozóny sumou 440 miliard eur, avšak ve skutečnosti může být na základě těchto záruk teď půjčeno jen 250 miliard eur. Zbytek slouží jako rezerva k zajištění výhodného ratingu.   K posílení fondu a rozšíření jeho aktivit před několika dny vyzvala Evropská komise, která by ráda rozhodnutí o tom měla do summitu, který se uskuteční počátkem února v Bruselu.   pkt mha  