 Při ozbrojeném přepadení v Jemenu pět mrtvých  Aden (Jemen) 26. ledna (ČTK) - Skupina ozbrojenců, údajně z místní buňky teroristické sítě Al-Káida, dnes zabila na jihu Jemenu čtyři vojáky a poštovního úředníka. Při přepadení útočníci ukořistili zhruba 50.000 dolarů (asi 885.000 korun), oznámila agentura Reuters.   Ozbrojenci přepadli poštovní vůz s vojenskou eskortou, který převážel peněžní hotovost do nejmenovaného města v provincii Hadramaút.   Ozbrojené útoky jsou v jižním Jemenu časté. Ústřední vláda se v této oblasti snaží potlačit vzmáhající se aktivitu odnože Al-Káidy i sílící separatistické násilnosti.   tw hej  