 Krokodýlovi na Ukrajině zvoní v břiše mobil  --------------------    Ke zpravodajství: ilustrační FOTO ve Fotobance  ID foto: F201012150211001, FO00106122   --------------------    Kyjev 21. ledna (ČTK) - Zatímco si krokodýl v pohádce Peter Pan spokojeně žije s budíkem v břiše, když pomineme nemilou skutečnost, že ho vždy prozradí, jeden krokodýl na Ukrajině takové štěstí nemá.   Čtrnáctiletý krokodýl Geňa v oceanáriu v Dněpropetrovsku začal minulý měsíc odmítat jídlo a choval se netečně. Chovatelé po čase s údivem zjistili, že mu v břiše zvoní mobilní telefon. Ten nebohému zvířeti "naservírovala" jedna návštěvnice, které při focení vodního predátora upadl do vody.   Od té doby telefon nic nechápajícímu krokodýlovi občas v břiše zazvonil.     Majitelka telefonu Rimma Golovková trvá na tom, že chce zpátky svoji SIM kartu, protože obsahuje její fotografie a důležité kontakty.   Krokodýl se zřejmě bude muset podřídit jejímu přání. Příští týden bude převezen na veterinární kliniku a zrentgenován, aby se zjistilo, zda má telefon stále ve svých útrobách. Operaci ale lékaři považují až za úplně poslední řešení.   ko dr  