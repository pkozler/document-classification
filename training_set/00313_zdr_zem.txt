 Nizozemsko vybije 8000 kuřat kvůli ptačí chřipce  Haag 12. května (ČTK) - Nizozemské úřady dnes rozhodly vybít 8000 kuřat ze statku, na němž se objevila ptačí chřipka. Zároveň vyhlásila zákaz přepravy drůbeže, vajec a hnoje v okruhu tří kilometrů kolem farmy. Oznámila to agentura Reuters.   Postižené hospodářství je v Kootwijkerbroeku v provincii Gelderland. V okruhu tří kilometrů kolem něho bude prozkoumáno dalších 60 farem, aby se zjistilo, zda se "vysoce patogenní verze" ptačí chřipky neobjevila i tam, uvedla v komuniké nizozemská vláda.   Ptačí chřipka je virové onemocnění zvířat, zejména ptáků. Je nebezpečná i pro člověka, zvlášť virus H5N1, který byl u člověka poprvé zjištěn v roce 1997. Zatím nebyla prokázána přenositelnost z člověka na člověka.   pz hej  