 Na středočeských silnicích nižších tříd leží nový sníh  Praha 3. ledna (ČTK) - Na některých středočeských silnicích nižších tříd leží nový sníh. Jízdu dnes může ztěžovat místy také ujetý nebo zledovatělý sníh. Obezřetní by měli být řidiči na všech silnicích a dálnicích v kraji, vyplývá z informací Ředitelství silnic a dálnic.   Okresní silnice jsou převážně mokré po chemickém ošetření, stejně jako dálnice. Zledovatělá vrstva sněhu pokrývá silnice na Kladensku, Rakovnicku a v okrese Praha západ. Na Berounsku řidiči narazí na ujetou vrstvu sněhu krytou posypem a rozbředlý sníh je například na Kolínsku, Kutnohorsku nebo Nymbursku.   Teploty v kraji se pohybují od minus pěti do nula stupňů Celsia, na většině území je zataženo a sněží.   zik jpt  