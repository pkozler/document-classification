 Prvním miminkem na severu Moravy je Tobiáš z Ostravy  --------------------    Ke zpravodajství: ilustrační FOTO ve Fotobance  ID foto: F201005070226001, F201004020108501, F201005070226601   --------------------    Ostrava 1. ledna (ČTK) - Prvním miminkem narozeným letos v Moravskoslezském kraji je Tobiáš z Ostravy. Na svět přišel ve Vítkovické nemocnici hodinu po půlnocí. "Chlapeček se narodil 0:58 s ukázkovými mírami. Váží 3,7 kilogramu a měří 52 centimetrů," řekla ČTK mluvčí nemocnice Hana Szotkowská.   Druhým letošním miminkem je opět chlapeček, kterému na svět pomohli lékaři Slezské nemocnice v Opavě. "Naše první miminko se narodilo ve 03:40," řekl mluvčí zdravotnického zařízení Daniel Svoboda. Dítě měří stejně jako Tobiáš a váží 3,75 kilogramu.   První novorozeně už mají i v Havířově a Novém Jičíně. Havířovští lékaři přivedli na svět 04:20 Borise. Jejich kolegům v Novém Jičíně se šest minut před 07:00 narodila malá Eliška. Na svět přišla císařským řezem. Jednalo se o předčasný porod. Holčička měří 44 centimetrů a váží dva kilogramy. V dalších šesti porodnicích Moravskoslezského kraje se k 10:00 miminka nenarodila.   David Moravec jpt  