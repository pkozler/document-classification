 Na horských cestách v hradeckém kraji leží zledovatělý sníh  Hradec Králové 14. ledna (ČTK) - Na silnicích v horských oblastech Královéhradeckého kraje stále zůstává vrstva uježděného zledovatělého sněhu, cesty jsou však v Krkonoších i Orlických horách s opatrností sjízdné. Ostatní cesty v kraji jsou po dešti mokré a sjízdné bez omezení, zjistila ČTK z informací silničářů.   V Královéhradeckém kraji vystoupaly ranní teploty až na devět stupňů Celsia nad bodem mrazu, je zataženo a místy mrholí či prší. V Krkonoších se místy tvoří mlha.   sja mol  