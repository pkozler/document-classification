 Dívka zameškala na základní škole v Č. Budějovicích 901 hodin  České Budějovice 16. května (ČTK) - Nezletilá dívka z Českých Budějovic zameškala na jedné ze základních škol v rozmezí od ledna 2009 do loňského června 901 hodin. Z toho bylo 406 neomluvených hodin. Kriminalisté nyní obvinili její rodiče z trestného činu ohrožování výchovy mládeže, řekla policejní mluvčí Regina Tupá.   "Nezajišťovali povinnou docházku své dcery na jedné ze základních škol v krajském městě," uvedla Tupá. Třiatřicetileté matce a o dva roky staršímu otci nyní hrozí až pětiletý trest.   Jihočeská policie řeší od dubna i jiný podobný případ. Další nezletilá dívka z Českých Budějovic měla za loňské druhé pololetí 485 neomluvených hodin.   rek jpt  