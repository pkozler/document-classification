 Prvním letošním přírůstkem olomoucké zoo je mládě opice kotula  --------------------    Ke zpravodajství: ilustrační FOTO ve Fotobance  ID foto: P200911110594301, P200906120353101, FO01337784   --------------------    Olomouc 5. ledna (ČTK) - Olomoucká zoo na Svatém Kopečku se dnes dočkala prvního letošního přírůstku. Stejně jako loni se jím stalo mládě opice kotula veverovitého. Pohlaví malé opičky chovatelé zatím neznají, lidé si ji mohou prohlédnou v jihoamerickém tropickém pavilonu, řekla dnes ČTK mluvčí zoo Hana Labská.   "Chovatelka při ranní kontrole svých svěřenců zjistila, že tlupa opic kotulů veverovitých se rozrostla o nového člena. Mláďata kotulů veverovitých se rodí vždy počátkem roku, tentokrát ale porodní boom přišel již v listopadu. Do konce roku se na zádech svých matek objevila tři mláďata, letošní první mládě je už čtvrté, které se v tlupě nedávno narodilo," uvedla Labská. Zoo očekává, že v dohledné době se narodí dalších pět až šest mláďat tohoto druhu opic. V očekávání je podle mluvčí i mravenečnice, žirafy a spusta koz a ovcí.   Kotuly veverovité chovají v olomoucké zoo od roku 1993 a tlupa má dnes přes 30 jedinců. Březost u těchto opic trvá 152 až 172 dnů. Samice rodí jediné mládě o váze 75 až 115 gramů, které několik měsíců nosí a kojí je do půl roku.   V přírodě kotul veverovitý obývá vlhké pralesy, lesy v okolí řek a bažinaté oblasti. Sdružuje se do velkých tlup až o několika stech jedincích. Živí se ovocem, semeny, hmyzem, pavouky a sní i malou ještěrku nebo vejce.   Martina Šaradínová dr    