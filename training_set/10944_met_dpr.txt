 V Olomouckém kraji místy sněží, na silnicích leží tající sníh  Olomouc 21. ledna (ČTK) - V Olomouckém kraji dnes ráno místy sněží. Na některých silnicích motoristé narazí na tající sníh či ujetou sněhovou vrstvu. Silničáři proto opět doporučují jízdu se zvýšenou opatrností. Vyplývá to z informací Ředitelství silnic a dálnic ČR.   Na tající sníh si motoristé musejí dávat pozor na Jesenicku na silnicích udržovaných chemicky. Ujetý sníh krytý posypem leží na vedlejších silnicích na severu kraje. Ostatní silnice v regionu jsou většinou holé a mokré.   Teploty se dnes ráno v Olomouckém kraji pohybují od minus sedmi do jednoho stupně pod nulou. Sněhové přeháňky hlásí silničáři z Prostějovska, Šumperska a Jesenicka.   orv jpt  