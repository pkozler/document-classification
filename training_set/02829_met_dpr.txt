 Dopravu na jihu Čech ztěžuje sníh, břečka i ledovka  České Budějovice 25. ledna (ČTK) - Na jihu Čech přes noc připadla nová vrstva sněhu. Všechny silnice jsou podle cestářů po ránu s opatrností sjízdné. Komunikace první třídy jsou z poloviny po chemickém ošetření mokré, na zbytku leží rozbředlý sníh. Na vedlejších silničních tazích je vrstva ujetého sněhu krytá posypem, na některých úsecích se řidiči mohou setkat s ledovkou.   Meteorologické stanice hlásí minus jeden až minus čtyři stupně Celsia. Přes den bude v Jihočeském kraji převážně zataženo, na většině území bude občas sněžit, na Šumavě budou srážky četnější. Nejvyšší denní teploty minus dva až plus jeden stupeň Celsia, na Šumavě okolo minus tří. Během dne se začnou místy, zejména od vyšších poloh, tvořit sněhové jazyky.   mi jpt  