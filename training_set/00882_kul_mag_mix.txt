 Herec Mel Gibson je muž mnoha tváří  --------------------    Ke zpravodajství: FOTO ve Fotobance  ID foto: P201007210894101, P201002040607801, P201002040609001, P201001270135801   --------------------    New York/Praha 3. ledna (ČTK) - Proslul jako Šílený Max, tvrďák, sympaťák i idol dívčích srdcí. Americko-australský herec Mel Gibson, který letos 3. ledna oslaví 55. narozeniny, vystřídal za svoji kariéru mnoho tváří. V posledních letech, kdy se věnoval převážně filmové režii, jeho hvězda poněkud pobledla. Kritici přijali se smíšenými pocity jeho ambiciózní projekty Umučení Krista i Apocalypto, opakovaně byl kvůli svým výrokům nařčen z homofobie a rasismu. Potýkal se také s alkoholem a na první stránky bulvárních novin se dostal i jeho rozvod s manželkou Robyn, se kterou zplodil sedm dětí. Není divu, dlouhá léta se prohlašoval za věrného muže a zapáleného katolíka.   Díru do světa udělal Mel Gibson, který má irské kořeny a pochází z jedenácti dětí, koncem 70. let jako Šílený Max v australské postapokalyptické sci-fi. Mezi hollywoodské hvězdy jej definitivně katapultovala detektivní série Smrtonosných zbraní. Své komediální nadání uplatnil v roce 1994 ve westernovém Maverickovi nebo v romantické komedii Po čem ženy touží (2000). V roce 1995 zaznamenal ohromný úspěch se svým historickým snímkem Statečné srdce o skotské vzpouře proti Angličanům. Získal za něj pět Oscarů, včetně ceny za režii a pro nejlepší film.   zma sat  