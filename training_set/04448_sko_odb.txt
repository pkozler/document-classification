 Školské odbory dál povede předák František Dobšík  --------------------    Ke zpravodajství: FOTO ve Fotobance   --------------------    Praha 6. května (ČTK) - Vizitka znovu zvoleného předsedy školských odborů Františka Dobšíka (47):     Datum narození: 29. června 1963.   Vzdělání: absolvent pedagogické fakulty.   Současná funkce: předseda Českomoravského odborového svazu (ČMOS) pracovníků školství (od května 2003).   Profesní kariéra: několik let učil výtvarnou výchovu na základní škole. Přes 12 let je už profesionálním odborářem, byl předsedou oblastní rady OS pro Brno-město a také místopředsedou ČMOS. Od května 2003 stojí v čele školských odborů.   Funkce ve statutárních orgánech společností: podle Obchodního rejstříku je jednatelem společnosti Dictum a Českomoravské vzdělávací, s. r. o., kterou zřizuje odborový svaz.   Ostatní:   - V čele školských odborů se důrazně snaží prosazovat požadavky zaměstnanců ve školství, zejména zvýšení platů a zlepšení pracovních podmínek.   - Odboráři pod jeho vedením už uskutečnili řadu nátlakových akcí od stávkových pohotovostí, demonstrací až po stávky škol (září 2003, prosinec 2007, červen 2008) a vydobyli si respekt sociálních partnerů. Také loni v prosinci se při stávce zaměstnanců ve státní a veřejné sféře proti vládním škrtům neotevřela řada školských zařízení. Naposledy letos v březnu školské odbory zahájily petiční akci za změnu v odměňování učitelů a učitelek. Nesouhlasí s rozdíly v platech pedagogů s vysokoškolským vzděláním a jejich kolegů, kteří je nemají, a žádají sjednocení jejich mezd.   Iva Pokorná rmi vit  