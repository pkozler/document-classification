 Cirkus Cirkus Festival 2011 proběhne na pražském Hagiboru  --------------------    Ke zpravodajství: ilustrační FOTO ve Fotobance  ID foto: F200912100102301, F200910261220501, F200910231019801   --------------------    Praha 11. ledna (ČTK) - Na Hagiboru v Praze 10 se uskuteční druhý ročník mezinárodního festivalu cirkusového umění Cirkus Cirkus Festival 2011. Své umění předvede návštěvníkům od 16. do 20. února v sedmi představeních třináct soutěžících. ČTK o tom dnes informovala Nikol Poselová z agentury PromoProdukce.     Organizátoři slibují velkolepou show s programem světové úrovně v jednom z největších luxusních vyhřívaných stanů v Evropě. "Pro návštěvníky chystáme opravdové skvosty a čísla, která převyšují o několik tříd všechny dosud prezentované cirkusové akce, které se kdy v České republice konaly," cituje tisková zpráva prezidenta festivalu Artura Kaisera.   Mezi soutěžícími bude například akrobat na řetězu Roman Konanchuk z Ukrajiny, drezuru paviánů předvede duo Mike a Jörg Probstovi z Německa a vycvičené papoušky Anthonio Zatta z Itálie. Na létajících hrazdách bude skákat čtyřčlenná brazilská akrobatická skupina Costa.   Výkony soutěžících bude hodnotit porota, která vyhlásí vítěze festivalu. Udělena má být také Cena diváků, Cena novinářů, Cena za celoživotní přínos českému cirkusovému umění a Cena prezidenta festivalu.   Vstupenky v ceně od 450 do 790 korun si mohou zájemci zakoupit v předprodejních sítích Ticketpro a Ticketportal. Další informace poskytne webová stránka  www.cirkusfestival.cz .   phg kš  