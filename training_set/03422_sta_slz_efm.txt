 Tuzemský správce budov Okin Group expanduje do Rumunska  Praha 19. května (ČTK) - Tuzemský správce nemovitostí Okin Group expanduje do Rumunska. Na rumunském trhu se chce zaměřit hlavně na správu kancelářských a průmyslových budov. Oznámila to dnes firma.   "Naším cílem je stát se předním poskytovatelem na trhu integrovaného facility managementu (správy budov) ve střední a východní Evropě," uvedl Martin Šmíd, který bude řídit rumunskou pobočku i aktivity firmy v sousedním Bulharsku.     Okin Group v současnosti zaměstnává kolem 1500 lidí. Věnuje se správě kancelářských budov, průmyslových podniků, logistických a obchodních center. Z dalších zahraničních trhů firma působí na Slovensku, ve Švédsku, Rusku a na Ukrajině. Mezi největší konkurenty Okin Group patří v Česku například společnosti AB Facility, Centra nebo ISS Facility.   dnv jw  