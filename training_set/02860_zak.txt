 Informace hasičského záchranného sboru  Praha 26. ledna (ČTK) - Na území České republiky hasiči v úterý zaznamenali 40 požárů, které způsobily škodu téměř 1,1 milionu korun. Nikdo při nich nezemřel, dva lidé byli zraněni. Na internetových stránkách o tom dnes informoval Hasičský záchranný sbor ČR.   Hasiči zasahovali mimo jiné ve Slavhosticích na Jičínsku, kde u jednoho z tamních rodinných domů začala hořet garáž s osobním autem. Oheň se vznítil kvůli nedodržení bezpečnostních předpisů, škoda činí 650.000 korun.   ČTK    