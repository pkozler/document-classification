 Při explozích ve zbrojnici venezuelské armády zraněno 40 lidí  Caracas 30. ledna (ČTK) - Čtyři desítky lidí utrpěly dnes zranění při sérii výbuchů ve zbrojním skladišti venezuelské armády. Úřady ve městě Maracay na severu země přistoupily k evakuaci obyvatel. Informovala o tom agentura AP.   Exploze způsobil požár, jehož příčina zatím nebyla zjištěna.   Podle Rafaela Isey, guvernéra venezuelského státu Aragua, jsou obyvatelé okolí armádní zbrojnice urychleně evakuováni až do vzdálenosti šesti kilometrů.   Po sérii prvních výbuchů se stále ozývají exploze. Hasiči proto musejí se zásahem ve zbrojnici počkat, dokud nebezpečná situace nepomine.   Ministr vnitra Tarek El Aissami v televizi upozornil, že situace zatím pod kontrolou není.   hit mik  