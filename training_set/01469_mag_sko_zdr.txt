 Střední školu v Chorvatsku trápí vysoký počet těhotných studentek  --------------------    Ke zpravodajství: ilustrační FOTO ve Fotobance  ID foto: F201010190017401   --------------------    Záhřeb 19. ledna (ČTK) - Střední obchodní škola v severochorvatském Bjelovaru zažívá babyboom. Ten se k úleku vyučujících netýká učitelského sboru, ale studentek. V posledních týdnech otěhotnělo nejméně osm dívek, dvěma z nich bylo jen patnáct let, napsal zpravodajský server Croatian Times.   Vedení vzdělávacího ústavu sleduje nový trend s obavami. Těhotné studentky zde byly pravidelně, nikdy však v takovém počtu. Dívkám je škola nicméně připravena pomoci.   "Některé dívky dokonce nedokázaly rozpoznat, že jsou v jiném stavu. Jedna byla těhotná 28 týdnů a nevěděla, co se děje," komentovala ředitelka Nataša Vibiralová.   Podobný problém řešilo loni na jaře Polsko. Pět žákyň druhého stupně základní školy v Ostrodě na severu země se předčasně stalo maminkami v důsledku "hry" zvané sluníčko se svými spolužáky.   zpt dr  