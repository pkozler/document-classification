 Rok 2010 byl pro svět druhým nejteplejším od roku 1850  Londýn 19. ledna (ČTK) - Loňský rok byl pro svět druhým nejteplejším od začátku mapování teplot v roce 1850. Nejteplejším rokem byl jen 1998. Řekl to dnes ředitel britského ústavu pro výzkum klimatu Phil Jones.   Britské údaje jsou jedněmi ze tří hlavních zdrojů pro sledování globálního oteplování. Minulý týden dvě agentury se sídlem ve Spojených státech uvedly, že loňský rok byl ve světě nejteplejším rokem vůbec, poznamenala agentura Reuters.   Podle britských poznatků bylo devět z deseti posledních let nejteplejších od roku 1850. To potvrzuje postupné oteplování planety, zdůraznil Jones.   pek hej  