 U Číny se potopila severokorejská loď; dva mrtví, 15 zmizelých  Peking 1. ledna (ČTK) - Dva námořníci zahynuli a dalších 15 je pohřešováno poté, co se v Čínském moři v pátek potopila nákladní loď plující pod severokorejskou vlajkou. Oznámila to dnes agentura AP.   Loď Kang Bong se potopila v pátek ráno, když se do ní v silné bouři dostala voda, oznámilo čínské ministerstvo dopravy.   Na palubě bylo 20 lidí; tři zachránily lodě a vrtulníky, které stále pátrají po pohřešovaných. Jejich úsilí ale maří silný vítr, dodalo ministerstvo bez dalších podrobností.   dk hej  