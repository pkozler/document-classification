 Heger dnes představil harmonogram reformních kroků a zákonů  --------------------    Ke zpravodajství: FOTO/aktuality; AUDIO   --------------------    Praha 6. ledna (ČTK) - Ministr zdravotnictví Leoš Heger (TOP 09) představil dnes harmonogram reformních kroků a zákonů. Chce české zdravotnictví přiblížit standardům EU, zamezit plýtvání penězi a nasměrovat je do kvality péče i lepšího ohodnocení zdravotníků.     Klíčové body reformy:   - definice nároku pacienta a vytvoření úhradových standardů   - definování správného postupu při poskytování péče   - kontrola vstupu nových technologií   - úprava pravomocí a povinností zdravotních pojišťoven     NOVELA ZÁKONA O VEŘEJNÉM ZDRAVOTNÍM POJIŠTĚNÍ   je v připomínkovém řízení, platnost od července, případně od září   - ruší zákaz připlácení, pacienti by si mohli už letos připlatit na lepší materiál, a až budou hotové standardy péče, tak i na lepší péči   - urychlí vstup generických léků, sníží jejich ceny o 32 procent (při vstupu prvního generika)   - zjednoduší a zrychlí správní řízení o cenách a úhradách léčivých přípravků, změní stanovení maximálních cen   - umožní fúze zdravotních pojišťoven, sníží to náklady systému   - změna regulačního poplatku za den v nemocnici z 60 na 100 korun   - změna regulačního poplatku z položky na receptu jen na celý recept   - otevření prostoru pro legální připlácení, volba alternativ péče     NOVELA VYHLÁŠKY O SPECIALIZAČNÍM VZDĚLÁVÁNÍ LÉKAŘŮ   platná od 1.1.2011   - rozšíření počtu základních vzdělávacích kmenů z deseti na 16   - zvýšení počtu základních oborů na 41   - přesun vzdělávacích programů na pracoviště nižšího typu   - omezení stabilizačních smluv rezidentů   - zastropování ceny vzdělávání u fakultních nemocnic   - zařazení nového nástavbového oboru farmakoekonomika     NOVELA ZÁKONA O VZDĚLÁVÁNÍ NELÉKAŘŮ   připravena do legislativního procesu formou poslanecké iniciativy   - umožní vykonávat některé činnosti ještě před získáním specializované způsobilosti   - ponechá jen všeobecného sanitáře   - prodlouží registraci pracovníků z šesti na deset let   - sníží správní poplatky     ÚSPORNÁ OPATŘENÍ   - ve fakultních nemocnicích zpřísnění podmínek výběrových řízení pro nákupy přístrojů a zdravotnického materiálu   - referenční ceny zdravotnických prostředků   - tlak na změnu chování zdravotních pojišťoven, povede k racionalizaci sítě, včetně změn v počtech lůžek akutní a následné péče   - elektronizace zdravotnictví     PŘECHODNÉ SNÍŽENÍ CEN A ÚHRAD LÉČIV   - sníženy úředně maximální ceny o sedm procent, kde nebyla revize úhrad, a úhrady o sedm procent z veřejného zdravotního pojištění - úspora za rok 2010 dvě miliardy korun   - k 1.1.2011 úhrada zrevidována u 51 procent léčiv hrazených z pojištění, je to přes 5000 kódů léků, které představují 45 procent ročních nákladů pojišťoven, tedy přes 24 miliard   - zbývá zrevidovat úhrady u 4500 kódů - u nich navrženo prodloužení úředního snížení cen a úhrad i na rok 2011 - úspora bude 0,7 miliardy     REFORMNÍ KROKY V PŘÍPRAVĚ   - změna principu přerozdělování pojistného, nyní je podle věku pojištěnce, změna zohlední chronické a vážně nemocné pacienty     ZÁKON O ZDRAVOTNÍCH SLUŽBÁCH   - stanoví jednotné podmínky pro udělování oprávnění k poskytování zdravotních služeb pro státní i nestátní poskytovatele   - práva a povinnosti pacientů, poskytovatelů služeb i zdravotníků   - práva budou vymahatelná, za neplnění povinností budou sankce   - hodnocení kvality a bezpečí poskytovaných služeb dle standardů   - nakládání se zdravotnickou dokumentací   - národní zdravotnický informační systém a zdravotní registry   -šetření stížností na poskytování zdravotních služeb     ZÁKON O SPECIFICKÝCH ZDRAVOTNÍCH SLUŽBÁCH   - vymezí podmínky pro ověřování nezavedených metod   - upraví podmínky pro výkon ochranného léčení     ZÁKON O ZDRAVOTNICKÉ ZÁCHRANNÉ SLUŽBĚ   - jednotné podmínky pro poskytování služby zajistí dostupnost   - podmínky financování   - pravidla součinnosti mezi poskytovateli zdravotnické záchranné služby a lůžkovými zařízeními   postup u tří zákonů - vnitřní připomínkové řízení leden 2011;        vnější připomínkové řízení březen 2011; odeslání Legislativní radě vlády červen 2011       DALŠÍ PLÁNY:   - malá novela zákona o vzdělávání lékařů, zubních lékařů a farmaceutů, která mimo jiné změní systém financování specializačního vzdělávání   - velká novela téhož zákona, která zjednoduší systém akreditací   - velká novela zákona o nelékařských zdravotních povoláních   postup přípravy 2011, do legislativního procesu 2012     nam mkv  