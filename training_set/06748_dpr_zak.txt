 Řidič Škody Forman zemřel na Bruntálsku po nárazu do liazu  Bruntál 5. ledna (ČTK) - Dvaatřicetiletý řidič Škody Forman dnes v noci nepřežil na Bruntálsku náraz do nákladního automobilu značky Liaz. Při projíždění zatáčky na silnici mezi obcemi Miloticemi nad Opavou a Horním Benešovem dostal smyk, vjel do protisměru, kde se bočně střetl s nákladním vozem. ČTK o tom dnes informovala mluvčí bruntálské policie Pavla Tušková   "Při nehodě došlo k těžkému zranění řidiče vozidla značky Forman, kterému i přes poskytnutou intenzivní první pomoc následně podlehl," uvedla Tušková.   Způsobená škoda na automobilech je podle ní 25.000 Kč. Nehodu dále vyšetřují dopravní policisté. Na Bruntálsku jde o první letošní smrtelnou nehodu.   rkj jpt  