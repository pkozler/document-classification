 Hudební klub Roxy musí ukončit svůj provoz  --------------------    Ke zpravodajství: FOTO ve Fotobance  ID foto: F201009170207301   --------------------    Praha 4. ledna (ČTK) - Pražský hudební klub Roxy, který sídlí v Dlouhé, musí ukončit svůj provoz. Po společné kontrole s hasiči a hygieniky o tom rozhodl stavební úřad Prahy 1. Kontroloři údajně zjistili závažné nedostatky, které ohrožují bezpečnost návštěvníků provozovny. ČTK to řekla mluvčí Prahy 1 Veronika Blažková.   "Vybavení provozovny závažným způsobem porušuje požárně-bezpečnostní předpisy, je hygienicky nevyhovující a navíc byly v uvedených prostorech provedeny stavební úpravy, jež jsou v zásadním rozporu s kolaudačním rozhodnutím," uvedla Blažková. Stavební úřad, hygienici a hasiči si podle ní vyžádali kompletní stavební dokumentaci.   Na klub si prý opakovaně stěžovali lidé z okolí. "Stavební úřad vyzval provozovatele, aby uvedl vše do stavu, který bude odpovídat předpisům vztahujícím se na tento druh podnikání. Bude také muset požádat o nové stavební povolení," doplnila Blažková.   cap rot  