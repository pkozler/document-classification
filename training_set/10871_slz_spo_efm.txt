 Hušák bude informovat o stanoviskách Sazky k současné situaci  --------------------    Ke zpravodajství: FOTO/aktuality; AUDIO   --------------------    Praha 14. ledna (ČTK) - Generální ředitel Sazky Aleš Hušák se dnes dopoledne vyjádří k situaci kolem loterijní společnosti. Sazka hledá v současné době východisko z finanční krize, do které se dostala kvůli splácení výstavby pražské O2 Areny. Majoritní akcionář Sazky Český svaz tělesné výchovy (ČSTV) ve středu odmítl přímý vstup investora do společnosti. Ze tří oficiálních nabídek - od Penty, holdingu Synot a firmy E invest Martina Ulčáka, dal tak zelenou jen té poslední.   Mezinárodní ratingová agentura Standard &amp; Poor's ve čtvrtek navíc snížila rating dlouhodobých závazků Sazky na nejnižší stupeň D z dosavadní známky CC. Hodnocení D jako "default" (termín pro nesplacení jakékoli části splatného dluhu) upozorňuje investory, že firma není nadále schopna splácet své dluhy.   Akutní problém má nyní Sazka především s podnikatelem Radovanem Vítkem, největším věřitelem firmy. Ten oznámil, že pokud firma plně neuhradí nejpozději do 17. ledna 2011 své dluhy vůči němu, podá na ni k soudu insolvenční návrh. Vítek vyzval akcionáře Sazky k rychlému řešení situace a výměně jejího vedení. Sazka popřela, že by by měla vůči němu závazky a že by se se nacházela v insolvenční situaci.   fsl mha  