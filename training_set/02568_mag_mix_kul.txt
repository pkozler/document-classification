 Miranda Kerrová a Orlando Bloom mají první dítě  --------------------    Ke zpravodajství: FOTO ve Fotobance  ID foto: F201010010065601, F201010010065101   --------------------    Sydney/Los Angeles 8. ledna (ČTK) - Hollywoodský herec Orlando Bloom a australská supermodelka Miranda Kerrová mají první dítě, chlapce, který se narodil v pátek v Los Angeles. Bez dalších podrobností to dnes oznámil australský list Herald Sun.   Sedmadvacetiletá Kerrová, kterou k modelingové slávě vyneslo propagování prádla Victoria's Secret, a Bloom, jenž příští čtvrtek oslaví 34. narozeniny a který krom Pána prstenů zazářil například v Pirátech z Karibiku, spolu začali chodit v roce 2007. Svatbu uspořádali loni v létě.   Kerrová se před dvěma lety americkým novinářům svěřila, že jednoho dne plánuje svět modelingu opustit a mít děti.   "Vždycky jsem chtěla děti, takže jednou, jednou se to stane. Ideální by bylo, kdybych mohla žít na farmě, v domě se sluneční energií, s visutým lůžkem a zeleninovou zahrádkou," říkala Kerrová, která se svým partnerem propaguje ohleduplný přístup k životnímu prostředí.   jf ank  