 Na Písecku zahynul při nehodě třicetiletý muž  Mirotice (Písecko) 24. ledna (ČTK) - V Miroticích na Písecku dnes ráno zemřel při havárii třicetiletý řidič osobního automobilu. Na silnici I/4 nezvládl řízení, dostal smyk a narazil do kamionu jedoucího v protisměru, řekla ČTK policejní mluvčí Kamila Ingrišová.   "Přesné příčiny nehody teprve prošetřujeme," uvedla. Policie na místě řídila dopravu, teď už je komunikace průjezdná. Policisté zatím na jihočeských silnicích evidují za dnešní den 13 nehod.   rek mol  