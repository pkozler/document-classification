 Soud potrestal žalobce za jízdu s alkoholem v krvi podmínkou  --------------------    Ke zpravodajství: FOTO/aktuality   --------------------    Přerov 18. ledna (ČTK) - Přerovský okresní soud dnes potrestal bývalého olomouckého žalobce Aleše Zdráhalu za jízdu s alkoholem v krvi pěti měsíci vězení s podmíněným odkladem na 1,5 roku. Bývalý státní zástupce, který měl na starosti mimo jiné i prohřešky řidičů, nesmí dva a čtvrt roku řídit auto. Zdráhala kvůli kauze v září odešel ze státního zastupitelství. Nyní je nezaměstnaný.   Zdráhala, kterému původně hrozil až rok vězení, se k požití alkoholu dnes u soudu přiznal. Uvedl, že alkohol vypil ráno v rozrušení po manželské hádce. Policejní hlídka jej kvůli překročení rychlosti zastavila zhruba 200 metrů od domu.   ftv mol    