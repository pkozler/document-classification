 Místní mlhy dnes po ránu komplikují dopravu na Vysočině  Jihlava 31. ledna (ČTK) - Místní mlhy dnes po ránu komplikují dopravu na Vysočině. Hlavní tahy jsou většinou suché, vymrzlé a sjízdné bez omezení. Na vedlejších silnicích leží zledovatělá vrstva ujetého sněhu krytá posypem. Jízda vyžaduje zvýšenou opatrnost, doporučují silničáři.   Je zataženo až oblačno, vane slabý vítr, teploty se pohybují mezi devíti až 15 stupni pod nulou. Nejchladněji je na Žďársku.   Dvě osobní auta ráno havarovala v Humpolecké ulici v Jihlavě. Nákladní automobil se srazil s osobním autem na 79. kilometru dálnice D1 ve směru na Brno. Obě nehody skončily bez zranění.   bjr jpt  