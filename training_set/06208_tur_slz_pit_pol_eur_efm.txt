 EU povolila vznik jedné z největších internetových CK  Brusel 30. května (ČTK) - Evropská komise povolila soukromé investiční firmě Permira a francouzské firmě Axa koupit cestovní internetové stránky Opodo a sloučit je s dalšími divizemi. Vznikne tak jedna z největších internetových cestovních kanceláří v Evropě.   Opodo předtím vlastnila španělská turistická technologická firma Amadeus. Opodo se má sloučit s firmami Go Voyages a eDreams.   EK uvedla, že přestože spojením vznikne jedna z největších internetových firem nabízejících rezervace a prodej zájezdů, zůstane na trhu silná konkurence od leteckých společností i dalších internetových cestovních kanceláří, jako Expedia. "Na základě těchto zjištění, komise dospěla k závěru, že transakce nevyvolá obavy z konkurence," citovala agentura Reuters prohlášení EK.   irl jw  