 Britský princ Harry se chce zúčastnit výpravy na severní pól  --------------------    Ke zpravodajství: FOTO ve Fotobance  ID foto: F201012250046501, F201101120232901, F201012200087401   --------------------    Londýn 12. ledna (ČTK) - V Afghánistánu už byl, teď se britský princ Harry chystá na severní pól. Chce tak britským válečným veteránům pomoci vybírat peníze pro zraněné kolegy. Napsala to dnes agentura DPA.   Účast mladšího syna britského korunního prince Charlese na lyžařské expedici ale podle britských médií závisí na tom, zda se mu podaří ji časově skloubit s výcvikem na pilota vojenského vrtulníku, který v současnosti podstupuje. V každém případě by se Harry chtěl zúčastnit alespoň části výpravy.   Na konci března plánuje osmičlenná skupina, ve které nebudou chybět čtyři zranění britští veteráni války v Afghánistánu, vyrazit se Sibiře na 320 kilometrů dlouhou cestu k severnímu pólu. Denně chtějí po čtyři týdny pochodovat až 12 hodin. V teplotách až minus 50 stupňů Celsia přitom potáhnou sáně o váze kolem 100 kilogramů.   Akcí nazvanou Walking with the Wounded (Jít se zraněnými), nad níž převzal Harry záštitu, chtějí vojáci získat peníze pro své zraněné kolegy.   mtw jnd  