 Brusel prošetřuje španělskou Telefónicu, obává se kartelu  Brusel 24. ledna (zpravodaj ČTK) - Evropská komise prošetřuje, zda španělský vlastník české firmy Telefónica O2 neměl kartelové dohody s portugalskou firmou Portugal Telecom SGPS. Komise o tom informovala v dnešním prohlášení.   Brusel hodlá prošetřit, zda dotčené firmy neporušily antimonopolní pravidla EU tím, že se dohodly na tom, že nebudou spolu soutěžit na domácím trzích.   Komise podotkla, že se bude vyšetřování věnovat jako prioritní záležitosti. Současně však zdůraznila, že to nijak nepředjímá výsledky kontrol.   Šetření se bude týkat smluv, které obě firmy spolu uzavřely v kontextu loňské akvizice španělské firmy v brazilské společnosti Vivo. Tohoto mobilního operátora předtím obě firmy spoluvlastnily.   pkt mha  