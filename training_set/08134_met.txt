 Hladiny jihočeských řek klesají, platí dva druhé povodňové stupně  Zprávu jsme aktualizovali k 17:00 o informace o poklesu hladin v 1. a 2. odstavci.   --------------------    České Budějovice 16. ledna (ČTK) - Hladiny jihočeských řek nadále klesají. V kraji k 17:00 platilo šest prvních stupňů povodňové aktivity. Bdělost nyní platí na Lužnici v Bechyni a Lomnici v Dolním Ostrovci na Písecku, kde ještě ráno hladina dosahovala druhého povodňového stupně. Vyplývá to z informací Českého hydrometeorologického ústavu.   Bdělost ještě platí na Skalici ve Varvažově na Písecku, Lužnici v Klenovicích na Táborsku, na Nežárce v Lásenici a Lužnici v Kazdovně na Jindřichohradecku. Jejich hladiny se ale stále snižují.   Podle informací hydrologů už kulminovaly toky v povodí Lužnice, stoupá jen hladina Nové řeky v Mláce. Během dneška očekávají většinou pokles hladin. V místech se sněhovou pokrývkou bude nadále tát sníh a kvůli tomu mohou hladiny kolísat nebo opět mírně vzrůst.   Nejvyšší denní teploty se budou pohybovat od sedmi do deseti stupňů, v 1000 metrech na horách bude kolem šesti stupňů.   kpe mal  