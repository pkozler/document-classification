 Na horských silnicích v hradeckém kraji je zledovatělý sníh  Hradec Králové 4. ledna (ČTK) - Na silnicích v Krkonoších dnes leží vrstva zledovatělého sněhu krytá posypem. V celém hradeckém kraji ojediněle hrozí mrznoucí mlhy. Na řadě silnic nižších tříd leží rozbředlý nebo ujetý sníh, sdělili ČTK silničáři v kraji. Teploty se v regionu ráno pohybovaly od minus tří do minus 14 stupňů Celsia.   Na hlavních silničních tazích v celém kraji většinou leží zbytky rozbředlého sněhu. Dálnice D11 z Prahy do Hradce Králové byla dnes ráno mokrá a sjízdná bez omezení.   Přes den by mělo být oblačno až polojasno, ojediněle se slabým sněžením nebo sněhovými přeháňkami. Teploty by se měly pohybovat od minus šesti do minus tří stupňů.   ry mol  