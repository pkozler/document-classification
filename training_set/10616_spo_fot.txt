 Fotbalové přípravy pokračují, hraje se 12 zápasů Tipsport ligy  Upravili jsme 3. a 4. odstavec a výkop a místo utkání Plzeň - Karlovy Vary, které bylo změněno kvůli aktuální povodňové situaci.   --------------------    Praha 14. ledna (ČTK) - Nejnáročnější týden roku mají za sebou fotbalisté českých klubů připravujících se na jarní sezonu. Ve všech týmech vrcholí první tréninkový blok zaměřený na kondici, a tak je otázkou, jak se hráči vyrovnají s víkendovými přípravnými zápasy, většinou započítávanými do Tipsport ligy.   Tipsport liga pokračuje během víkendu 12 zápasy v základních skupinách na pěti českých a slovenských hřištích. Dosavadní průběh přinesl několik překvapivých výsledků na úkor prvoligových klubů.   Některé celky si naplánovaly přípravné zápasy mimo program zimní ligy. Prvoligový lídr z Plzně přivítá Karlovy Vary a trenér Pavel Vrba bude mít po přestupu k dispozici už i Martina Filla. Otazník zatím visí nad Alešem Neuwirthem, jenž sice ještě patří Ostravě, ale ve Viktorii už trénuje.   "Pokud ještě dnes dojde k dohodě, tak nastoupí," řekl trenér Pavel Vrba, který hodlá dát šanci také dvěma testovaným Islanďanům - Kristinnu Jonssonovi a jeho jmenovci Steindórssonovi. Ostrava už bez Neuwirtha odehraje první přípravný zápas proti Orlové.   V řadě klubů po kondičním soustředění budou hráči poprvé odpočívat. Platí to o Spartě, která dnes končí pobyt ve Špindlerově Mlýně a už přemýšlí o cestě do Dubaje, kam vyrazí ve středu. Slávisté se vrátí z Pece pod Sněžkou v sobotu.   Víkendový program přípravných zápasů:   Sobota 15. ledna:   10:00 Plzeň - Karlovy Vary (Doubravka),   11:00 Příbram - Sezimovo Ústí (Votice), Mladá Boleslav - Pardubice,   17:30 Ostrava - Orlová (Frýdek-Místek).     Utkání zimní fotbalové Tipsport ligy:   Skupina A (Praha-Eden):   11:00 Bohemians 1905 - Viktoria Žižkov,   13:30 Dynamo České Budějovice - Baumit Jablonec.     Skupina B (Děčín):   11:00 Kladno - Slovan Liberec,   14:30 Ústí nad Labem - FK Teplice.     Skupina C (Brno):   12:00 Jihlava - Dubnica,   14:00 Znojmo - Dubnica.     Skupina D (Myjava):   11:00 Myjava - Trnava,   13:30 Zlaté Moravce - Zlín.     Skupina E (Žilina):   11:00 Žilina - Třinec,   13:30 Trenčín - Liptovský Mikuláš.     Neděle 16. ledna:   Tipsport liga:   Skupina A (Praha-Eden):   11:00 Bohemians 1905 - Dynamo České Budějovice,     Skupina B (Děčín):   11:00 Kladno - Varnsdorf.   hap nkr ura  