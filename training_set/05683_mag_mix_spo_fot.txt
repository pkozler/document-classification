 Fotbalista Beckham bude počtvrté otcem  --------------------    Ke zpravodajství: FOTO ve Fotobance  ID foto: FO03002316, P200804040124801, P200907130753901, FO01001050, F201012190268101   --------------------    Londýn 9. ledna (ČTK) - Bývalý kapitán anglické fotbalové reprezentace David Beckham bude počtvrté otcem. Podle serveru Sky News by se mělo dítě manželce záložníka Los Angeles Galaxy Victorii narodit v létě.   Pětatřicetiletý Beckham už má s bývalou členkou dívčí skupiny Spice Girls tři syny - Brooklyna (11 let), Romea (8) a Cruze (5). Slavný pár se však nikdy netajil tím, že by si rád ještě pořídil dceru.   Informace o těhotenství bývalé Posh Spice potvrdila mluvčí Beckhamových Jo Milloyová. "David a Victoria jsou velmi šťastní, že to můžou oznámit," prohlásila. "Brooklyn, Romeo a Cruz se těší na příchod dalšího bratra nebo sestry," dodala bez dalších podrobností.   pam jnd  