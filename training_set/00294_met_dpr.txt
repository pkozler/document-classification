 Na Vysočině jsou problémy na silnicích na Třebíčsku a Jihlavsku  Jihlava 23. ledna (ČTK) - Na Vysočině jsou hlavní tahy většinou sjízdné bez omezení. To se však netýká komunikací na Jihlavsku a Třebíčsku. Tam by měli řidiči jezdit se zvýšenou opatrností. Na některých komunikacích nižších tříd leží zledovatělá nebo ujetá vrstva sněhu pokrytá posypem. Dálnice je podle dispečinku zimní služby od 94. po 141. kilometr sjízdná bez omezení.   Teplota se na Vysočině pohybuje v rozmezí od minus pěti stupňů v Dukovanech na Třebíčsku do minus osmi stupňů Celsia v Košeticích na Pelhřimovsku. Na většině území regionu je polojasno až jasno.   Přes den má být na Vysočině polojasno až zataženo, místy slabě sněžit. Meteorologové očekávají teploty od minus čtyř do nula stupňů Celsia. Postupně by se na některých vozovkách mohly tvořit sněhové jazyky.   rek mkv  