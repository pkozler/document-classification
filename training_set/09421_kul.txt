 V Praze dnes začíná mezinárodní festival dechových hudeb  Praha 7. ledna (ČTK) - Koncert Hudby Hradní stráže a Policie ČR zahájí dnes večer v Národním domě na pražském Smíchově dvoudenní soutěžní mezinárodní festival dechových hudeb. První soutěžní vystoupení se uskuteční už odpoledne, veřejnost bude mít na koncerty přístup zdarma.   Letošního jubilejního dvacátého ročníku se účastní 19 orchestrů z osmi evropských zemí. Vedle domácích těles to jsou dechovky z Belgie, Estonska, Nizozemska, Itálie, Německa, Polska a Slovinska.   Výkony účastníků festivalu zhodnotí mezinárodní porota složená z předních hudebních odborníků z oblasti koncertní dechové hudby.   bor vit  