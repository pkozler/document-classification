 Škoda loni prodala 762.600 aut, což je nárůst o 11,5 procenta  M. Boleslav 6. ledna (ČTK) - Škoda Auto prodala loni rekordních 762.600 aut. Meziročně zvýšila prodej o 11,5 procenta. Předloni největší česká automobilka prodala 684.200 vozů. Firma zvýšila svůj podíl na trhu a v následujících letech očekává další růst prodeje, sdělil dnes ČTK mluvčí automobilky Rudolf Dreithaler.   Prodej vzrostl téměř na všech trzích, nejdůležitějších růstových trzích pak o více než 40 procent, uvedl předseda představenstva Winfried Vahland. Do roku 2018 chce Škodovka celosvětové prodeje minimálně zdvojnásobit. Proto plánuje rozšířit paletu modelů a posílit aktivity na mezinárodních trzích.    zik mol  