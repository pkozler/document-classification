 Ferrari loni zvýšilo prodej v Číně na rekordních 300 aut  Praha 5. ledna (ČTK) - Italský výrobce luxusních sportovních aut Ferrari loni zvýšil prodej v Číně o 50 procent na rekordních téměř 300 vozů. Příští týden přivítá 999tého zákazníka. Firma to uvedla v tiskové zprávě.   Spolu s vozy prodanými v Hong-Kongu a na Tchajwanu se oblast dostala mezi pět největších zahraničních trhů pro Ferrari. Prodejní síť má přitom Ferrari v Číně teprve šest let.   Ferrari se v posledních letech v rostoucí čínské ekonomice zaměřila na posilování prodejní sítě. K současným deseti prodejcům již vybrala nové partnery, kteří by měli prodejní síť rozšířit v příštích měsících. Letos by měl také odstartovat první asijský šampionát v rámci série závodů Ferrari Challenge.   Roční produkce Ferrari se pohybuje kolem 7000 vozů. V Česku firma loni prodala okolo čtyř desítek aut.   jsa mha  