 V M. Třebové se srazila dvě couvající auta, řidiči nadýchali  Moravská Třebová (Svitavsko) 17. ledna (ČTK) - Policisté z Moravské Třebové na Svitavsku řešili na sklonku týdne neobvyklou dopravní nehodu. Ve vedlejší ulici se srazila dvě couvající auta, oba řidiči měli pozitivní testy, jeden na alkohol, druhý na drogy. ČTK to řekla policejní mluvčí Anna Štegnerová.   Řidič Škody Octavia couval z vedlejší ulice na hlavní a nevšiml si vozu značky Peugeot, který naopak couval toutéž ulicí z hlavní silnice. Řidič jednoho vozu měl brzy ráno v dechu přes dvě promile alkoholu. Druhý z řidičů měl pozitivní test na drogy. Oba přišli na místě o řidičský průkaz.   jlc snm  