 Míra nezaměstnanosti v Německu v květnu klesla nejníže za 20 let  Berlín 31. května (ČTK) - Míra nezaměstnanosti v Německu v květnu podle předběžných a sezonně přepočtených údajů klesla na rovných sedm procent, a dostala se tak nejníže od znovusjednocení země před 20 lety. V dubnu činila 7,1 procenta. Uvedl to dnes tamní úřad práce. Počet lidí bez práce ale klesl jen asi o 8000, zatímco ekonomové čekali pokles až víc než čtyřikrát výraznější, o 30.000 uchazečů.   Bez práce tak v květnu bylo zhruba 2,97 milionu lidí. V dubnu v Německu nemělo práci asi 2,98 milionu lidí, loni v květnu téměř 3,25 milionu. Před rokem byla míra nezaměstnanosti na 7,7 procenta.   spr dvd  