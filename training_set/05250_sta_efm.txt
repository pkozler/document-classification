 Realitní kancelář Maxima Reality má nového obchodního ředitele  Praha 20. ledna (ČTK) - Novým obchodním ředitelem realitní kanceláře Maxima Reality se stal Otakar Schuma (35). Na pozici vystřídal Martu Slánskou, která zůstává generální ředitelkou a majitelkou firmy. Společnost to dnes sdělila v tiskové zprávě.   Bývalý profesionální volejbalista Schuma nastoupil do "realitky" v roce 2000. Pracoval jako realitní makléř při prodejích bytů.   Maxima Reality vznikla v roce 1996. Firma se soustředí hlavně na pražský realitní trh. V roce 2010 společnost uskutečnila obchody s nemovitostmi za 2,5 miliardy korun. O rok dřív činil její objem realizovaných zakázek přibližně tři miliardy korun.   dnv mha  