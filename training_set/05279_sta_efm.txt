 Správu pozemků ProLogisu ve střední Evropě povede Ptaszynski  Praha 6. května (ČTK) - Novou pozici manažera pro správu pozemků a výstavby ve střední Evropě developerské společnosti ProLogis obsadil Michal Ptaszynski (37). Z Varšavy bude řídit například vyhledávání nových investičních příležitostí nebo prodej nemovitostí ProLogisu také v Česku. ČTK to dnes oznámila firma.   Před nástupem do ProLogisu dělal Ptaszynski realitního ředitele ve společnosti Torus. V oblasti trhu s nemovitostmi pracuje celkem 12 let.   ProLogis se zaměřuje hlavně na výstavbu skladů a dalších průmyslových nemovitostí. Je to globálně podnikající firma s kořeny v USA. Vlastní a spravuje kolem 40 milionů čtverečních metrů průmyslových ploch v Severní Americe, Evropě a v Asii. V Česku má sklady například u Prahy v Jirnech a Úžici nebo v Ostravě.   dnv dvd  