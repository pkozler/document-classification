 Atlético Madrid zdolalo Mallorku 3:0 a je v lize šesté  Madrid 17. ledna (ČTK) - Fotbalisté Atlétika Madrid porazili v dohrávce španělské ligy Mallorku 3:0. Díky tomu se posunuli na šesté místo tabulky, Mallorca zůstává osmá. Hosté v utkání neproměnili penaltu a nevyužili ani početní výhodu.   Domácí tým, za který odehrál celé utkání obránce Tomáš Ujfaluši, se dostal do rychlého vedení díky Valerovi. Převahu Atlétika zvýraznil ve 34. minutě uruguayský kanonýr Forlán.   Mallorca mohla kontrovat v 69. minutě, kdy rozhodčí vyloučil kapitána Lopeze za faul v pokutovém území. Webo však penaltu neproměnil a i přes stálý tlak si jeho celek další šanci nevytvořil. Naopak v nastaveném čase si naběhl na přihrávku Reyes a pečetil výhru Atlétika 3:0.   ohr ura    