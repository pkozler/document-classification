 STEM: Podle většiny je v ČR velká míra korupce, což škodí zemi  --------------------    Ke zpravodajství: GRAFIKA   --------------------    Praha 10. ledna (ČTK) - Valná většina lidí si myslí, že v Česku je vysoká míra korupce, že úplatkářství je hrozbou pro demokracii a že boj s korupcí je jen líbivé heslo politiků, vyplývá z průzkumu STEM. Většina dotazovaných také podle průzkumu uvedla, že korupce se týká téměř všech veřejných činitelů. Dvě třetiny lidí souhlasí nebo spíše souhlasí s tvrzením, že snaha potlačovat korupci je v zásadě marná.   To, že korupce ohrožuje demokracii, si podle průzkumu myslí 91 procent občanů. Pro 88 procent dotázaných jsou výroky politiků o boji proti korupci pouze líbivou proklamací a 76 procent lidí se domnívá, že podplatit se dá v zásadě každý, neboť je to jen otázka peněz.   lp  