 Fotbalový zápas v Brazílii narušily včely a hromadná rvačka  --------------------    Ke zpravodajství: ilustrační FOTO ve Fotobance  ID foto:  F200910240319701 ,  F201103160232001    Přidali jsme poslední odstavec.   --------------------    Rio de Janeiro 2. května (ČTK) - Nejen fotbalových akcí se dočkali fanoušci, kteří v neděli dorazili na semifinále fotbalové ligy brazilského státu Goiás. Utkání mezi týmy Vila Nova a Goiás bylo nejprve na dvacet minut přerušeno kvůli  včelímu hnízdu  v jedné z branek a poté skončilo  hromadnou rvačkou  hráčů.   Zápas na stadionu Serra Dourada, který bude v dubnu hostit přípravný zápas Brazílie s vicemistry světa Nizozemci, byl přerušen po půlhodině hry, kdy se u jedné z branek začaly rojit včely. Na pomoc museli být přivoláni hasiči, kteří je za použití hasicího přístroje vypudili.   Hrát se podle agentury Reuters začalo po dvaceti minutách a po remíze 2:2 postoupil do finále Goiás. Hráči Vily Novy vyřazení neunesli a jeden z nich nakopl slavícího obránce Rafalea Tolóie. Rozpoutal tak hromadnou rvačku fotbalistů, ke které se přidali i fanoušci na tribunách.   Násilnosti se přenesly i mimo stadion, kde byl podle policie zastřelen devatenáctiletý fanoušek Goiásu.   pam ura jnd  