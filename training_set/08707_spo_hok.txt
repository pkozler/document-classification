 Český útočník Řepík si zahraje Utkání hvězd farmářské AHL  Springfield (USA) 12. ledna (ČTK) - Hokejový útočník Michal Řepík je jediným českým hráčem, který se během posledního lednového víkendu zúčastní Utkání hvězd farmářské AHL v Hershey. Dvaadvacetiletý Řepík hájí v soutěži barvy týmu Rochester Americans, oblékne proto dres Západní konference.   Vlašimský rodák Řepík patří v NHL Floridě, která si ho v roce 2007 vybrala jako celkově 40. hráče v pořadí. Za první tým Panthers nastoupil v probíhající sezoně k osmi zápasům a připsal si gól a nahrávku. V Rochesteru přidal ve 34 startech celkem 35 bodů díky sedmi brankám a 28 asistencím.   vov okr  