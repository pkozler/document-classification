 Jennifer Anistonová nesnášela svůj účes ze seriálu Přátelé  --------------------    Ke zpravodajství: FOTO ve Fotobance  ID foto: FO00227065, F201008200060001   --------------------    New York 18. ledna (ČTK) - V polovině 90. let minulého století nebylo nezvyklé, že ženy u kadeřníka s fotkou v ruce požadovaly, aby jejich účes vypadal jako ten, kterým se v seriálu Přátelé proslavila herečka Jennifer Anistonová. Ta se ale nedávno svěřila, že účes neměla vůbec ráda, píše agentura AP.   Účes, který inspiroval ženy po celém světě, si vysloužil přezdívku Rachel podle postavy Rachel Greenové, kterou Anistonová v komediálním seriálu Přátelé ztvárnila. Anistonovou tento účes zdobil v prvních dvou řadách seriálu.   Sama herečka ale vůbec k fanouškům známého účesu nepatřila. Dnes jedenačtyřicetiletá Američanka se pro únorové vydání časopisu Allure nechala slyšet, že to rozhodně nebyl její oblíbený sestřih. "Jak to říct? Myslím, že to byl ten nejošklivější účes, který jsem kdy viděla," řekla časopisu. "Ráda bych věděla, proč byla ta věc oblíbená."   S nápadem na dnes slavný účes přišel dlouholetý kadeřník Anistonové Chris McMillan. O vlasy herečky přes její výhrady k účesu Rachel pečuje dodnes.   mtw dr  