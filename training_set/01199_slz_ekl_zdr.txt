 Masarykův onkologický ústav hledá firmu na likvidaci odpadů  Brno 9. ledna (ČTK) - Masarykův onkologický ústav v Brně hledá na další čtyři roky firmu, která by v areálu nemocnice zajišťovala úklid a likvidaci odpadu. Nemocnice vypsala na zakázku v hodnotě přes 74 milionů korun výběrové řízení, zjistila ČTK z informačního systému o veřejných zakázkách.   Vítěz tendru by měl zabezpečovat úklidové služby a v nemocnici zajistit likvidaci komunálního a nemocničního odpadu.   Firmy mohou své nabídky doručovat do 17. ledna, vítěz tendru by měl zajišťovat služby od března do začátku roku 2015.   Masarykův onkologický ústav, kde se léčí různé typy nádorových onemocnění, loni oslavil 75 let os svého založení.   lab mha  