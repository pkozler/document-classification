 V jihomoravských nemocnicích dala výpověď téměř pětina lékařů  Doplnili jsme tabulky.   --------------------    Brno 6. ledna (ČTK) - V jihomoravských nemocnicích podala při odborářské kampani Děkujeme, odcházíme výpověď téměř pětina lékařů. V zařízeních jich působí 3000, ze zaměstnání chce odejít 563 z nich. Největší podíl výpovědí napočítali ředitelé mezi lékaři z ARO a chirurgy. Čísla dnes zveřejnil kraj. Hejtman Michal Hašek (ČSSD) řekl, že ředitelé mají s lékaři jednat a přesvědčit je, aby výpovědi stáhli.   Ředitelé mají do poloviny ledna připravit krizové plány, poté se budou dolaďovat pro krajskou úroveň. Počátkem února by je měla projednat krajská bezpečnostní rada.   Hašek dodal, že kraj spolu se státem bude chtít proměnit síť regionálního zdravotnictví. Na některých odděleních by už neměla být dlouhodobě prázdná lůžka, zatímco jiná budou chybět. Podle šéfa odboru zdravotnictví Josefa Drbala také není přijatelné, aby čekací doby pro vyšetření na magnetické rezonanci byli čtyř- až pětiměsíční. "Na druhou stranu můžeme říci, že když už se pořídí taková technologie, má být standardně využita minimálně ve dvousměnném provozu," řekl.   O koncepci chce hejtman jednat s ministrem zdravotnictví Leošem Hegrem (TOP 09). Na proměně fungování nemocniční sítě se musí podílet stát; v kraji je asi 9000 nemocničních lůžek a jen 3000 z nich připadají na krajské a městské nemocnice. Velkými hráči jsou zejména fakultní nemocnice spadající pod ministerstvo.     Počty výpovědí v nemocnicích pod správou Jihomoravského kraje a v záchranné službě       nemocnice  počet lékařů  počet výpovědí  podíl výpovědí v pct     Znojmo  153  1  1     Kyjov  138  64  46     Hodonín  64  24  38     Břeclav  135  58  43     Vyškov  96  46  48     Ivančice  46  11  24     Tišnov  18  0  0     Letovice  7  0  0     záchranná služba  85  0  0     celkem  742  204  27     Pramen: Jihomoravský kraj     Počty výpovědí v nemocnicích dalších zřizovatelů       nemocnice  počet výpovědí     Masarykův onkologický ústav, Brno  0     Úrazová nemocnice, Brno  41     Nemocnice Milosrdných bratří, Brno  28     FN Brno  139     FN u svaté Anny, Brno  130     Centrum kardiovaskulární a transplantační chirurgie, Brno  0     Vojenská nemocnice, Brno  0     Psychiatrická léčebna, Brno  0     Nemocnice Boskovice  9     Chirurgická nemocnice Delta, Brno  0     Nemocnice Blansko  2     Nemocnice Valtice  0     Nemocnice Hustopeče  0     celkem  349     Pramen: Jihomoravský kraj     lce snm  