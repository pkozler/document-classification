 Brusel hodlá nastínit plán zastavení vymírání živočichů a rostlin  Brusel 3. května (zpravodaj ČTK) - Evropská komise dnes představí strategii, která by měla pomoci zastavit ubývání živočišných a rostlinných druhů a ničení ekosystémů. Z Bruselu zaznívají hrozby varující před dopady lidské činnosti na přírodu poměrně často. V podobném duchu se zřejmě ponese i nová strategie.   "Úbytek biodiverzity nyní postupuje bezprecedentním tempem," uvedla předem komise s tím, že jde o vážnou hrozbu podobající se dopadům klimatických změn.     Materiál, který komise představí, je součástí širší unijní strategie do roku 2020. Ta vytyčuje pro nejrůznější obory cíle i jednotlivé kroky, kterté k nim vedou.   Problémy s ubýváním druhů má i Česko. Přibližně třetina z asi 80.000 rostlinných a živočišných druhů vyskytujících se v ČR se podle přírodovědců nachází v nepříznivém stavu. Jen asi pětinu sledovaných druhů experti označují za bezproblémovou. Stovky druhů už vymřely nebo vymizely.   pkt ank pek  