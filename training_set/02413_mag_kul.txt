 Do zlínského klubu Masters of Rock Café míří finští Negative  Zlín 11. ledna (ČTK) - Finští rockeři Negative, kteří na severu Evropy patří mezi hudební špičku, přijedou do Zlína. Do klubu Masters of Rock Café na Čepkově zavítají v rámci svého turné k novému albu Neon. Fanoušci se na ně mohou těšit v sobotu 15. ledna, sdělila ČTK Martina Benešová z pořádající agentury Pragokoncert.   Negative vznikli v roce 1997. Svět hudebního showbyznysu si ale naplno získali až o šest let později, kdy vydali album War of Love. Získali za něj několik zlatých desek. V roce 2007 dokonce přivezli do Finska cenu MTV Music Award.   "Speciálním hostem koncertu budou populární brněnští Gate Crasher," poznamenala Benešová. Vstupenky jsou k dostání v sídle agentury Pragokoncert, v Masters of Rock Café na Čepkově a v předprodejích Ticketpro, Ticketportal a Ticket-Art.   slu dr      