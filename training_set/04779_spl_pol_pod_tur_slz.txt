 Loni v zahraničí zemřelo 441 Čechů, o 27 víc než v roce 2009  --------------------    Ke zpravodajství: GRAFIKA   Upřesnili jsme druhý odstavec a doplnili TABULKU   --------------------    Praha 26. května (ČTK) - Loni se v porovnání s předchozím rokem zvýšil počet Čechů, kteří na cestách v zahraničí přišli o život. Zatímco v roce 2009 zemřelo mimo svou vlast 414 českých občanů, minulý rok to bylo o 27 víc. Novináře o tom dnes informovalo ministerstvo zahraničí.   Nejvíce případů úmrtí řešil zastupitelský úřad v Bratislavě, kde ministerstvo evidovalo 124 úmrtí. Následuje Bern s 45 případy a Berlín, kde se loni zabývali úmrtím 31 Čechů. Čeští turisté v zahraničí umírají například při dopravních nehodách či sportovních aktivitách.   Černínský palác dále informoval, že se o 48 na 299 snížil počet českých občanů, kteří museli být hospitalizováni mimo republiku.   Ministerstvo dále uvedlo, že loni registrovalo více dopravních nehod s českou účastí. Bylo to 309 případů v porovnání s rokem předcházejícím, kdy se stalo 287 dopravních kolizí.   Více lidí také minulý rok žádalo o vydání náhradního cestovního dokladu - 2478. Předloni v zahraniční ztratilo pas nebo občanský průkaz 2284 českých turistů.     Přehled českých zastupitelských úřadů, které v loňském roce řešily úmrtí Čechů:     Zastupitelský úřad  Počet úmrtí     Bratislava  124     Bern  45     Berlín  31     Londýn  23     Řím  22     Madrid  17     Záhřeb  16     Varšava  15     Paříž  13     Vídeň  13     Atény  9     Drážďany  8     Káhira  7     Ottawa  7     Washington  7     Ankara  6     Bělehrad  6     Mnichov  6     Sofie  6     Zdroj: MZV   lp mkv  