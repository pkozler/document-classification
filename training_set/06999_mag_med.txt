 Metropole čínské provincie zavádí "rudý" televizní kanál  --------------------    Ke zpravodajství: ilustrační FOTO ve Fotobance  ID foto: FO01043690, F200911010314801   --------------------    Peking 5. ledna (ČTK) - Radnice čínské provinční metropole Čchang-čchun oznámila, že zcela v rozporu s nynější módou televizních seriálů bude na svém satelitním programu vysílat výhradně "rudé" pořady, aby Číňanům připomněla, že jsou komunisté.   Čínský oficiální list China Daily dnes čtenářům vysvětlil, že radnice ve městě Čchang-čchun ve středozápadní Číně se rozhodla klást na první místo morální hodnoty a uvádí do života "první rudý kanál na provinční úrovni".   Své dosavadní populární seriály televize nahradí písněmi z komunistických dob a relacemi oslavujícími velikost a význam čínských revolučních dob.   jf dr  