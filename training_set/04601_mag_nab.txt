 Mladí Španělé skoro nazí v kalendáři se scénami Kristova utrpení  --------------------    Ke zpravodajství: ilustrační FOTO ve Fotobance  ID foto: P201003300904901   --------------------    Madrid 7. ledna (ČTK) - Mladí členové jednoho katolického bratrstva z Mallorky nepotěšili místní církevní hodnostáře, když se dali nafotit skoro nazí do kalendáře zobrazujícího scény z pašijí - utrpení a smrti Krista. Kalendář měl ale úspěch a skupina už pomýšlí na druhé vydání, napsala dnes agentura AP.   Cílem nápadu bylo získat prostředky pro další činnost bratrstva, konkrétně na provoz jeho nedělní školy. V tomto smyslu byla iniciativa úspěšná. Původních 300 kalendářů, které se prodávaly po deseti eurech (asi 250 korun), je už skoro vyprodáno.   Mallorský biskup Jesús Murgui ale počin kritizoval. Podle něj je to projev neúcty k nejvýznamnějšímu katolickému svátku - Velikonocím. "Litujeme, že nebylo vzato v úvahu náboženské cítění katolíků z tohoto ostrova a že nebyla prokázána náležitá úcta křesťanským symbolům," napsal biskup v prohlášení.   pz kš  