 Výročí, která připadají na úterý 25. ledna  Praha 24. ledna (ČTK) - Úterý 25. ledna je 25. dnem roku 2011, do konce roku zbývá 340 dní. V pražském Klementinu byla tento den naměřena nejvyšší teplota v roce 1834 (13,3 stupně C) a nejnižší v roce 1823 (minus 18,6 stupně C).   Svátek má Miloš. Je to české jméno utvořené z přídavného jména "milý" a znamená tedy "milý, přívětivý, milovaný". K jeho známým nositelům patří režisér Forman, herec a výtvarník Nesvadba či bývalý předseda vlády Zeman.   Katolický kalendář připomíná svátek Obrácení sv. Pavla.     Pranostika:   Na Pavla obrácení též i zima se promění: buď popustí, nebo zhustí.     Narozeniny slaví:   bývalý gruzínský prezident Eduard Ševardnadze (1928)   bývalý portugalský prezident António Ramalho Eanes (1935)   portugalský fotbalista Eusébio (1942)   izraelský spisovatel a publicista David Grossman (1954)   francouzský režisér Olivier Assayas (1955)   televizní moderátorka Barbora Tachecí (1963)   ruský cyklista Denis Meňšov (1978)   slovenská herečka Michaela Badinková (1979)   španělský fotbalista Xavi Hernández (1980)   americká zpěvačka Alicia Keysová (1981)   brazilský fotbalista Robinho (1984)   ruská tenistka Maria Kirilenková (1987)   sat ped  