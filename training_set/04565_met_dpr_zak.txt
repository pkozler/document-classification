 V Pardubickém kraji přibylo kvůli námrazám dopravních nehod  Pardubice 17. ledna (ČTK) - Kvůli lokálním námrazám v Pardubickém kraji přibylo dnes ráno dopravních nehod. Hasiči zasahovali u 15 z nich, žádná z nich nebyla vážná. ČTK to řekla mluvčí krajských hasičů Vendula Horáková.   Námrazy se dnes ráno vyskytovaly ve všech regionech. V příkopu skončila ráno u obce Podůlšany na Pardubicku hned dvě auta. Hasiči z Orlickoústecka vytahovali vozidla z příkopů v Nekoři, Tatenicích, ale i na dalších místech okresu.   Asi čtyři kilometry před obcí Pohodlí na Svitavsku skončil opět v příkopě osobní automobil. Další nehoda dvou osobních aut a kamionu se stala na silnici z Holic do Hradec Králové u odbočky na Komárov.   jlc snm  