 KUPEG úvěrová pojišťovna loni snížila ztrátu na na 88,7 mil. Kč  Praha 17. května (ČTK) - Společnost KUPEG úvěrová pojišťovna loni snížila ztrátu na 88,7 milionu korun ze 101,9 milionu korun o rok dřív. V prvním čtvrtletí letošního roku KUPEG úvěrová pojišťovna vykázala zisk 21,6 milionu korun. Novinářům to dnes oznámilo vedení společnosti.   Na nejvyšší úroveň v historii KUPEG úvěrové pojišťovny loni vystoupala vyplacená pojistná plnění, tedy odškodnění za nezaplacené pohledávky. Jejich hodnota v roce 2010 obnášela 616 milionů korun, zatímco o rok dříve činila 498 milionů korun.   KUPEG úvěrové pojišťovně loni výrazně vzrostl objem pojištěných pohledávek, stoupl meziročně o 28 procent na rekordních 168,6 miliardy korun ze 131 miliard korun v roce 2009. Hrubé předepsané pojistné se loni zvýšilo o téměř 50 procent na 396 milionů korun; o rok dřív činilo 266 milionů korun.   Za první čtvrtletí letošního roku KUPEG úvěrová pojišťovna hlásí nárůst objemu pojištěných pohledávek o 25 procent na 43,1 miliardy korun. Objem hrubého předepsaného pojistného se meziročně zvýšil o 24 procent na 93,5 milionu korun. Hodnota vyplacených pojistných plnění se od ledna do března ve srovnání se stejným obdobím loňského roku snížila o 55 procent na 74 milionů korun.   Většinovým akcionářem KUPEG úvěrové pojišťovny je belgická úvěrová pojišťovna Ducroire  Delcredere SA.NV., která vlastní 66 procent akcií. Menšinovým akcinářem je Státní Exportní a garanční pojišťovací společnost (EGAP)   beh dvd  