 Prostějov a Olomouc postoupily do finále ČP volejbalistek  Opravili jsme termín finálového utkání a doplnili další informace v posledním odstavci.   --------------------    Brno/Olomouc 26. ledna (ČTK) - Ve finále Českého poháru volejbalistek se 14. února utkají Olomouc a Prostějov. Oba celky prošly do boje o trofej bez ztráty setu v semifinále, které se hrálo systémem doma-venku. Olomouc přes pražskou Slavii, Prostějov přes lídra extraligy KP Brno.   V Olomouci si domácí hráčky zajistily v odvetě postup zvládnutou koncovkou vyrovnaného prvního setu. V ní odvrátily dva setboly, zatímco samy svůj druhý proměnily. Další dvě sady už se dohrávaly jen z povinnosti.   Obhájce prvenství Prostějov coby účastník play off Ligy mistryň nedal Brňankám šanci. Odvetný zápas, který byl reprízou loňského finále, na palubovce soupeře ukončil už za 62 minut.   poš fr sih gi  