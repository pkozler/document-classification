 Kvůli armádní zakázce na tatry jsou podezřelí další dva lidé  Ostrava 14. ledna (ČTK) - Podezření z korupce v souvislosti s údajně zmanipulovanou armádní zakázkou na nákup terénních automobilů Tatra kromě exministra obrany Martina Bartáka čelí i další dva lidé. Podle informací ČTK jsou jimi představitel společnosti Praga Petr Ptáček a podnikatel zajišťující zbrojní zakázky Michal Smrž. Že policie má další podezřelé, dnes ČTK potvrdil státní zástupce Dušan Táborský, který případ dozoruje.   dvc mol      