 Díky sněhové kalamitě přežil Newyorčan pokus o sebevraždu  --------------------    Ke zpravodajství: ilustrační FOTO ve Fotobance  ID foto: F201012280045501, F201012280045001, F201012270229501   --------------------    New York 3. ledna (ČTK) - Sněhová kalamita, která v minulém týdnu ochromila New York, zachránila život jednomu muži. Šestadvacetiletý Američan se pokusil o sebevraždu, po skoku z desátého patra ale dopadl do hromady odpadků, kterou kvůli sněhu nebylo možné odvézt. Muž byl po pádu převezen do nemocnice a jeho stav je stabilizovaný, uvedl dnes deník New York Post.   Šestadvacetiletý Vangelis Kapatos se o sebevraždu pokusil v neděli odpoledne. Jeho příbuzní uvedli, že byl čtyři dny před skokem z budovy propuštěn z psychiatrické kliniky, kde byl hospitalizován po nervovém zhroucení.   "Měl štěstí, že tolik sněžilo a nebyly odvezené odpadky," řekla Kapatosova teta. Mladý muž podle ní dopadl do místa, kde se více než týden hromadily pytle s odpadem, které tak ztlumily náraz na zem.   Sněhová bouře zasáhla New York a jeho okolí o vánočních svátcích. Přívaly sněhu ochromily veškerou dopravu a s následky kalamity se město stále ještě vypořádává. Podle deníku The New York Times dnes odvážela odpad jen polovina ze všech popelářských vozů. Druhá polovina je stále nasazena na likvidaci sněhu.   str kš  