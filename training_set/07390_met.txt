 Hladiny řek na Vysočině stále klesají  Zprávu jsme aktualizovali k 17:00 o informace o dalším poklesu hladin v 1. a 2. odstavci   --------------------    Jihlava 16. ledna (ČTK) - Hladiny řek na Vysočině v noci na dnešek opět klesly, někde hladina kolísá. Řeky se vracely k normálu i během celého dne. K 17:00 platil první stupeň povodňové aktivity čtyřech místech, ráno jich bylo ještě sedm. V sobotu odpoledne byly zvýšené hladiny na 11 místech. Vyplývá to z informací Českého hydrometeorologického ústavu.   Bdělost platí na Sázavě ve Žďáru nad Sázavou, Šlapance v Mírovce, na Želivce v Želivi a v Poříčí.   Dnes má být podle meteorologů zpočátku oblačno, postupně polojasno až skoro jasno. Nejvyšší teploty by se měly pohybovat od šesti do deseti stupňů Celsia.   kpe mal  