 Kroměřížský zámek představil poslední trendy při pořádání svateb  --------------------    Ke zpravodajství: FOTO/aktuality   --------------------    Kroměříž 1. května (ČTK) - Návštěvníci arcibiskupského zámku v Kroměříži se dnes mohli seznámit s posledními trendy v přípravách svatebních obřadů, snubních prstenech, obuvi, oznámení, šatech i kyticích. Zatímco nejoblíbenější barvy šatů zůstávají bílá a champagne, kyticím letos dominují vazby z tulipánů.   Dnes ČTK oslovení odborníci se shodli na tom, že dobám, kdy kytici vybíral ženich a nevěsta ji viděla až ve svatební den, dávno odzvonilo. Nevěsty si kytice vybírají stále častěji samy, aby ladily k jejich šatům.   "Důležité je, aby byla zachována silueta nevěsty. Například pokud má dlouhou vlečku, kytice by měla být mírně převislá," řekla floristka Vladimíra Zezulová. Floristé se také shodli na tom, že po vzoru Kate Middletonové je velmi pravděpodobné, že stále častěji nevěsty budou žádat netradiční vazby z konvalinek. Šaty královské nevěsty, dnes vévodkyně z Cambridge, ale české nevěsty prý chtít příliš nebudou.   Kate Middletonová si přitom vysloužila od kritiků a slavných módních návrhářů výlučně kladné ohlasy na styl, který zvolila pro páteční velký den. Nejen svatební šaty a vkus při jejich navrhování, ale i úpravu jejího účesu všichni vesměs chválili.   "České holky mají trochu jiný vkus. Do takových šatů půjde jen málo dívek. Krajkové dlouhé rukávy si v Česku vybírají hlavně dívky, které mají silnější paže a potřebují je zahalit. Štíhlé ženy chtějí být více odhalené," uvedla hlavní organizátorka svatebního veletrhu v Kroměříži Stanislava Červenáková.   Svatební den se na kroměřížském zámku uskutečnil počtvrté, celkově se veletrh v Kroměříži konal poosmé. Jako každým rokem i letos sem zavítaly stovky lidí, někteří prý jen ze zvědavosti, jiní právě kvůli inspiraci. "Právě jsme se zasnoubili a za rok chceme mít svatbu. Protože oba doufáme, že bude první a poslední, chceme ji mít krásnou. Zvažujeme i využití svatebních agentur," řekla Eva Bošáková. Podle Červenákové oblíbenost svatebních agentur rok od roku roste.   Gabriela Sluštíková dr  