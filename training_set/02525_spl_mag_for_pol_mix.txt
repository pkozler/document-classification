 Budou svatební šaty Kate Middletonové od Bruce Oldfilda?  --------------------    Ke zpravodajství: FOTO ve Fotobance  ID foto: F201011160338801, F201011160338501, P201011160895401, F200804220035501   --------------------    Londýn 18. ledna (ČTK) - Na módního návrháře Bruce Oldfielda sází většinou britský tisk jako na člověka, který navrhne svatební šaty budoucí manželce prince Williama Kate Middletonové. Oldfield je jedním z nejznámějších britských návrhářů a šaty z jeho díly dlouho nosila také Williamova zesnulá matka princezna Diana.   Spekulace o Oldfieldovi se rozšířily zejména poté, co matka Kate Middletonové a její sestra Pippa nedávno navštívily noblesní butik tohoto návrháře v centru Londýna.   Hypotézu o Oldfieldovi jako návrháři šatů pro královskou svatbu takového významu, kterou Británie neměla skoro 30 let, ale odmítl komentovat jak královský palác, tak i sám Oldfield. Slavný den, na který netrpělivě čeká celá Británie, nastane 29. dubna.   Americký módní designér Ben de Lisi, který obléká mnoho celebrit, se přiklání na stranu britského tisku a soudí rovněž, že z ojedinělé nabídky na ušití svatebních šatů pro Kate se bude těšit Oldfield, který navrhoval šaty pro celebrity od filmu i z módního světa.   To, jak se Middletonová rozhodne, prý určí trend svatebních šatů na příštích deset let. Stejně tak tomu bylo v roce 1981, kdy se vdávala Diana a jejíž svatební šaty se pak kopírovaly ve velkém. Co je už podle některých módních rubrik téměř jasné, to je materiál. Middletonová prý nebude inklinovat k Dianině pevnému taftu, ale spíš k měkčímu tylu.   ko dr  