 Soud potvrdil sedmiletý trest za pokus o znásilnění nezletilé  Praha 25. ledna (ČTK) - Odvolací Vrchní soud v Praze dnes potvrdil sedm let vězení pro dvacetiletého Miroslava Kariku za pokus o znásilnění nezletilé dívky. Prvoinstanční rozsudek vynesl loni v listopadu Krajský soud v Hradci Králové. Soud uložil Karikovi také ochranné sexuologické léčení v ústavní formě. Rozsudek je pravomocný, proti rozhodnutí se nelze odvolat. Je možné pouze dovolání.   Karika se podle obžaloby v říjnu 2009 pokusil o znásilnění nezletilé dívky v ubytovně v Trutnově. Podle spisu odvedl dívku do sklepních prostor ubytovny, kterou vlastní jeho matka. Tam ji osahával a požadoval po ní orální sex. Dívka se však bránila, křičela a po chvíli se ji podařilo utéct.   Karika před soudem vinu popřel. Jeho matka již v předchozím řízení uvedla, že to může být pomsta příbuzných nezletilé za vystěhování její rodiny z ubytovny kvůli dluhům za nájemné.   rjm mkv  