 Hašek byl vyhlášen nejlepším brankářem uplynulého týdne KHL  Moskva 10. ledna (ČTK) - Dominik Hašek ze Spartaku Moskva byl vyhlášen nejlepším brankářem Kontinentální hokejové ligy za uplynulý týden. Pětačtyřicetiletý veterán pomohl týmu k třem výhrám, dvakrát přitom udržel čisté konto a rozšířil tak počet svých zápasů bez inkasované branky v sezoně na pět.   Hašek udržel čisté konto proti Petrohradu a Čechovu, Dinamo Minsk poté Spartak porazil 5:3. Český gólman tak týden zakončil s úspěšností 96,6 procenta. Moskevský klub se i díky jeho výkonům drží na sedmém místě Západní konference a je ve hře o postup do play off.   Nejlepšími hráči týdne v KHL byli v této sezoně již vyhlášeni Roman Červenka, Lukáš Kašpar nebo Jakub Štěpánek.   rte nkr  