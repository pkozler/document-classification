 ČSÚ dnes bude informovat o loňské zemědělské produkci  --------------------    Ke zpravodajství: GRAFIKA   --------------------    Praha 31. ledna (ČTK) - Český statistický úřad dnes oznámí, jak se v loňském čtvrtém čtvrtletí a celém roce 2010 vyvíjela tuzemská zemědělská produkce. O rok dříve se výroba masa meziročně snížila o 7,2 procenta na 556.066 tun masa v jatečné hmotnosti, nejvýrazněji poklesla produkce vepřového. Nákup mléka se v roce 2009 meziročně snížil o 3,2 procenta na 2,292 miliardy litrů.   Pokles produkce masa i mléka pokračoval i v předposledním čtvrtletí roku 2010. V loňském třetím čtvrtletí tuzemská výroba masa meziročně klesla o 4,6 procenta na 132.184 tun. Pokles nastal u vepřového, drůbežího i hovězího. Produkce mléka se proti stejnému období 2009 snížila o 1,5 procenta na 570,7 milionu litrů.   Přesto české zemědělství skončilo podle aktuálních odhadů Českého statistického úřadu a Zemědělského svazu ČR loni ziskem tři až pět miliard korun. V roce 2009 hospodařili zemědělci se ziskem 2,6 miliardy, což byl nejhorší výsledek od vstupu státu do Evropské unie. K meziročnímu zlepšení výsledků by měl přispět růst cen zemědělských komodit, ale také pokles nákladů zemědělců, řekl ČTK ředitel odboru zemědělských statistik ČSÚ Jiří Hrbek.   kri dp  