 Sněhové přeháňky komplikují dopravu na Vysočině  Jihlava 21. ledna (ČTK) - Sněhové přeháňky na většině území kraje dnes ráno komplikují dopravu na Vysočině. Silnice jsou sjízdné. Úsek dálnice D1 je mokrý a sjízdný bez omezení. Na hlavních tazích leží vrstva nového sněhu, většinou rozbředlá po chemickém ošetření. Na vedlejších silnicích leží vrstva ujetého sněhu krytá posypem. Jízda vyžaduje zvýšenou opatrnost, doporučují silničáři.   Na Vysočině je oblačno až zataženo, na Třebíčsku je jasno. Vane slabý vítr, teploty se pohybují od jednoho do čtyř stupňů pod nulou. Nejsou hlášeny žádné dopravní nehody.   bjr jpt  