 Silnice v Karlovarském kraji jsou ošetřené, místy se tvoří mlhy  Karlovy Vary 10. ledna (ČTK) - Silnice v Karlovarském kraji jsou sjízdné, místy se zbytky rozbředlého sněhu. Teploty se nad ránem pohybovaly okolo nuly, místy mrholí a jsou mlhy, vyplývá z informací krajských silničářů.   Silnice první třídy jsou po oteplení posledních dnů holé a mokré. Zbytky sněhu leží jen na silnicích druhé a třetí třídy, zejména na horách. Podle předpovědi by se mohly nad ránem vyskytovat i mrznoucí srážky, ale během dne budou ustávat a má se oteplit.   pnp mol  