 Abú Zabí zakázala vstup psů do parků a řady dalších míst  --------------------    Ke zpravodajství: ilustrační FOTO ve Fotobance  ID foto: F200909020056401, F201101050263701, F200911300512401   --------------------    Abú Zabí 7. ledna (ČTK) - Hlavní město Spojených arabských emirátů Abú Zabí zkomplikovalo život majitelům psů, když jejich mazlíčkům zakázala vstup na pláže, do parků a některých dalších míst ve městě. Informoval o tom dnes místní tisk. V muslimské kultuře psi nepatří zrovna k oblíbeným domácím mazlíčkům.   Nová pravidla byla zavedena poté, co se množily stížnosti na psí výkaly v písku na pobřeží a na travnatých plochách hlavního města. Nové zóny bez psů zahrnují také nákupní střediska a veřejná koupaliště.   Úřady uvedly, že majitelé psů se ještě se svými čtyřnohými přáteli mohou procházet po chodnících a okolí silnic, ale budou muset dodržovat nový princip vlastního sběru psích výkalů. Dodaly, že opatření se netýkají Dubaje a ostatních poloautonomních emirátů SAE.   Ve Spojených arabských emirátech, kde muslimové tvoří asi 94 procent obyvatel, ale žije hodně cizinců, z nichž si mnozí život bez nějakého psa snad neumějí ani představit.   pek dr  