 Novým viceprezidentem Toyoty v ČR je Marc Hedrich  Praha 10. ledna (ČTK) - Novým viceprezidentem českého zastoupení automobilky Toyota se stal dosavadní manažer pro produktové plánování Toyota Motor Europe Marc Hedrich (43). Nahradil Miku Elojärviho, který z funkce odešel loni v červnu.   Hedrich nastoupil u Toyoty v roce 2003, kdy zastával funkci ředitele marketingu ve společnosti Toyota France. Od ledna 2007 působil v evropské centrále Toyota Motor Europe, kde byl nejprve ve funkci generálního manažera odpovědný za prodejní a marketingovou strategii v Evropě a od ledna roku 2009 poté působil na pozici generálního manažera pro produktové plánování a marketing.   Toyota loni v Česku zvýšila prodej osobních aut o 2,5 procenta na 4836 vozů a patřilo jí tak deváté místo na trhu.   jsa vju  