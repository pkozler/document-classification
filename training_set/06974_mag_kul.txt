 Dan Bárta s Darou Rolins na turné připomenou hity Sexy Dancers  --------------------    Ke zpravodajství: FOTO ve Fotobance; AUDIO  ID foto: P201003060204801, P200911111010401   --------------------    Praha 4. ledna (ČTK) - Zpěvák Dan Bárta v březnu vyjede na turné po Česku se svou kapelou Illustratosphere. Jako host s nimi vystoupí zpěvačka Dara Rolins, která s Bártou připomene hity jejich někdejší kapely Sexy Dancers. V říjnu se Bárta s Rolins představí také fanouškům na Slovensku.   "Jezdit jarní šňůru a podzemní šňůru a obehrávat pořád stejné písničky, to není úplně ono," řekl dnes ČTK Bárta. "Zahrajeme proto lidem, kteří na nás normálně chodí, něco trošku jiného a nového," konstatoval.   "Sexy Dancers koncertovali do roku 1998 a od té doby uplynulo hodně vody. Rádi si uděláme šňůru, kde si to znovu přehrajeme. Mohlo by to být zajímavé pro nás i pro lidi," míní Bárta. Že spojení s Rolins stále funguje, si Bárta s doprovodnou kapelou vyzkoušel loni v březnu v Plzni při předávání hudebních cen Žebřík.   Návštěvníci koncertů proto uslyší písně od Sexy Dancers či z Bártova repertoáru, některé zazpívané v duetu s Rolins. Na programu budou i převzaté skladby jiných interpretů.   Společné turné Bárty a Rolins začne 8. března v Praze, další koncerty se odehrají v Brně, Žďáru nad Sázavou, Olomouci, Zlíně, Ostravě, Českých Budějovicích a v Plzni. V dubnu bude série pokračovat vystoupeními v Mariánských Lázních, Praze, Krnově a Hradci Králové.   Jiří Janda dr  