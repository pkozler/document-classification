 Obyvatelé dělnické čtvrti Madridu vyhráli desítky milionů eur  --------------------    Ke zpravodajství: ilustrační FOTO ve Fotobance  ID foto: F201012120139001, F201012090146501   --------------------    Madrid 6. ledna (ČTK) - Výhry v celkové výši 840 milionů eur (asi 21 miliard korun) rozdělila španělská loterie El Niňo (Dítě), která se koná každý rok na Tři krále. Všechny losy s výherním číslem 70013, které vyneslo nejvyšší částky, byly prodány v pobočce sázkové společnosti v madridské čtvrti Ascao, kde žijí lidé s nižšími příjmy. Držitelé sázenek s tímto číslem se podělí o 120 milionů eur (tři miliardy korun).   Kolik jich je, zatím není podle agentury AP přesně známo, ale pravděpodobně jde o stovky lidí. Po zveřejnění výherních čísel se desítky lidí z dělnické čtvrti vydaly šest dní po Silvestru do ulic oslavovat.   "Abych řekl pravdu, právě tady to lidé velmi vítají, protože jsou chudí," řekl nadšený šéf pobočky José Luis Nieto.   "Jedu na dovolenou," prohlásil majitel baru Antonio Santos (50), který vyhrál dva miliony eur. Svých deset losů po 20 eurech koupil s přáním, aby již nikdy nemusel pracovat.   Tříkrálová španělská loterie je druhou největší v zemi. Největší španělská loterie El Gordo (Tlouštík) se losuje každý rok 22. prosince. Naposledy rozdělila 2,3 miliardy eur (57,5 miliardy korun).   Španělská ekonomika, které má nejvyšší míru nezaměstnanosti v eurozóně, téměř 20 procent, se po dvou letech recese začíná vzmáhat, dodala AP.   jzk sd dr  