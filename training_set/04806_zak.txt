 Policie odvolala pátrání po chlapci z Přerovska, je v pořádku  Přerov 10. ledna (ČTK) - Přerovští policisté odvolali pátrání po čtrnáctiletém Štefanu Gažim. Policisté jej nakonec nalezli v pořádku. Pobýval u svých rodinných příslušníků. ČTK to dnes řekla policejní mluvčí Miluše Zajícová.   Chlapec žije v Dětském domově se školou ve Veselíčku. Nezvěstný byl od středy. Policisté po něm pátrali především na Hranicku, kde byl na návštěvě u svého otce.   ftv mol  