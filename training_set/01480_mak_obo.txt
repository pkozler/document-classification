 ČSÚ: Dovozní ceny v březnu stouply o 5,3 pct a vývozní o 1,6 pct  Praha 16. května (ČTK) - Ceny dováženého zboží v březnu meziročně vzrostly o 5,3 procenta a vyváženého o 1,6 procenta. Ceny se zvýšily i v porovnání s předchozím měsícem, u dovozu to bylo o 0,8 procenta a u vývozu o 0,4 procenta. Informoval dnes Český statistický úřad.   V meziročním srovnání se na březnovém růstu cen dováženého zboží podepsalo zejména zdražení minerálních paliv o 24,9 procenta. Stouply ale i ceny ostatních surovin o 44,1 procenta, polotovarů o 8,1 procenta a chemikálií o 5,4 procenta. Zvýšení cen vyváženého zboží ovlivnily hlavně ceny polotovarů, které stouply o 6,7 procenta.   Směnné relace, tedy vztah mezi změnami cen vývozu k cenám dovozu, v březnu meziročně vzrostly na hodnotu 96,5 procenta, přesto se už 16 měsíc držely v negativních hodnotách, uvedl ČSÚ.   ktp mha  