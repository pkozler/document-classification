 Britští důchodci důvěřovali GPS; nabourali do kostela  --------------------    Ke zpravodajství: ilustrační FOTO ve Fotobance  ID foto: F200904090022601, IF01002200   --------------------    Berlín 24. ledna (ČTK) - V nemocnici skončili dva britští důchodci v jižním Německu, kteří příliš důvěřovali své navigaci v autě. Ta je navedla přímo na kostel, do něhož skutečně narazili.   Šestasedmdesátiletý muž řídil svůj renault večer po staré silnici poblíž rakouských hranic. Navigační systém poradil, aby zahnuli doprava, kde ale nebyla žádná cesta.   "Byli z toho poněkud zmateni a neuvědomili si, že navigace se také může mýlit," řekla policejní mluvčí.   Řidič narazil do zdi vesnického kostela, strhl obraz, poškodil základy budovy a auto téměř odepsal. Celkové škody byly vyčísleny na 25.000 eur (přes 600.000 korun), uvedla policie z Immenstadtu.     Pár, který cestoval do Francie, strávil noc v nemocnici, kde mu byla ošetřena menší zranění.   ko kš  