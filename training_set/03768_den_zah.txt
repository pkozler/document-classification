 Deník zahraničních událostí na 25. ledna  ------------------------------------------------------------    Přehled zahraničních událostí   Ekonomické aktuality jsou označeny ES, události ze světa zábavy a životního stylu MAG   ------------------------------------------------------------    Všechny časy jsou uvedeny v SEČ (SELČ)     Kunming   ..... Schůzka ministrů zahraničí Sdružení zemí  jihovýchodní Asie.     Londýn (Británie)   ES... Rychlý odhad HDP Británie za čtvrté čtvrtletí loňského roku.     Londýn (Británie)   ..... Bude vyhlášen vítěz britské literární ceny Costa Book Award pro knihu roku.     Paříž (Francie)   MAG.. Pokračují módní přehlídky vysoké krejčoviny (haute couture); končí 27. ledna.   Pramen: http://www.modeaparis.com/vf/collections/index.html     Řím (Itálie)   ..... K dalšímu jednání se sejde parlamentní výbor, který rozhoduje o žádosti prokuratury k prohlídce v kancelářích premiéra Silvia Berlusconiho kvůli podezření z intimního styku s nezletilou a ze zneužití pravomoci.     Tokio (Japonsko)   ES... Japonská centrální banka se bude zabývat měnovou politikou.     Ottawa (Kanada)   ES... Index spotřebitelských cen za prosinec v Kanadě.     Kuvajt (Kuvajt)   ..... Oslavy 50 let nezávislosti Kuvajtu, dvaceti let od osvobození Kuvajtu spojenci a pěti let od nástupu emíra do funkce. Za ČR dostal pozvánku k účasti na oslavě prezident Václav Klaus. Do 26. ledna.     Berlín (Německo)   ES... Německý index spotřebitelské důvěry GfK na měsíc únor.     Frankfurt nad Mohanem (Německo)   ES... Německý průmyslový konglomerát Siemens AG zveřejní hospodářské výsledky za fiskální první čtvrtletí.     Meseberg (Německo)   ES... 19:00 Německá kancléřka Angela Merkelová a předseda Evropské komise José Barroso budou jednat o přípravě únorového summitu EU o energetické bezpečnosti.     Vídeň (Rakousko)   ES... Rakouská pojišťovací skupina Vienna Insurance Group (VIG) zveřejní hospodářské výsledky za rok 2010.     Vídeň (Rakousko)   ..... Prezident Václav Klaus na návštěvě Rakouska. Zúčastní se ekonomické konference Wiener Kongress com.sult.   Pramen: http://www.create-connections.com/en/com-sult/     Bukurešť (Rumunsko)   ES... Mise Mezinárodního měnového fondu zahájí návštěvu Rumunska. Bude kontrolovat, jak země plní podmínky úvěrové pomoci. Do 8. února     Moskva (Rusko)   ..... Dolní komora ruského parlamentu, Státní duma, možná definitivně schválí novou rusko-americkou smlouvu START o omezení strategických zbraní.     Bratislava (Slovensko)   ..... 10:00 TK ministerstva životného prostředí o zákonu zastřešujícím sanace starých ekologických zátěží.   Místo: Ministerstvo životního prostředí, Nám. Ľ. Štúra 1   Pramen: Beatrice Hudáková, mluvčí ministerstva, tel.: 0905/705 313     Bratislava (Slovensko)   ES... 10:00 Jednání ministrů energetiky zemí visegradské čtyřky. TK o 12:30.   Místo: Hotel Radisson Blu Carlton, Hviezdoslavovo nám. 3   Pramen: Ministerstvo hospodářství, komunikační oddělení, e-mail: tlacove@mhsr.sk     Ženeva (Švýcarsko)   ..... Třístranné jednání kyperských Turků a kyperských Řeků s generálním tajemníkem OSN Pan Ki-munem; do 26. ledna.     Bangkok (Thajsko)   ..... Thajské roajalistické hnutí "žlutých košilí" kritizující premiéra Vedžadžívu, plánuje na tento den demonstrace kvůli spornému pohraničnímu území na kambodžsko-thajské hranici a ústavním dodatkům.     Chicago (USA)   ES... Americký výrobce motocyklů Harley-Davidson zveřejní hospodářské výsledky za čtvrté čtvrtletí loňského roku.     Los Angeles (USA)   MAG.. 14:30 Vyhlášení nominací na ceny americké filmové akademie Oscar.     New York (USA)   ES... Americká farmaceutická a kosmetická společnost Johnson &amp; Johnson zveřejní hospodářské výsledky za čtvrté čtvrtletí loňského roku.     New York (USA)   ..... Soud rozhodne o výši trestu pro Tanzance Ahmeda Khalfana Ghailaniho, který byl shledán vinným v jednom z 286 bodů obvinění z terorismu. Je to závěr prvního civilního procesu s vězněm z Guantánama.     New York (USA)   ES... Americký chemický koncern DuPont zveřejní hospodářské výsledky za čtvrté čtvrtletí loňského roku.     New York (USA)   ES... Americká telekomunikační společnost Verizon zveřejní hospodářské výsledky za čtvrté čtvrtletí loňského roku.     San Francisco (USA)   ES... Americká internetová společnost Yahoo pozdě večer zveřejní hospodářské výsledky za čtvrté čtvrtletí loňského roku. Zprávě se budeme podrobně věnovat ve středečním ranním zpravodajství.     Washington (USA)   ..... Čekají se předběžné informace o obsahu tradičního výročního poselství o stavu unie, které prezident Barack Obama přednese v Kongresu ve středu v 03:00 SEČ (úterý místního času).       ČTK  