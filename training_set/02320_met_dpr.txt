 V hradeckém kraji napadlo až několik centimetrů sněhu  Hradec Králové 24. ledna (ČTK) - V Královéhradeckém kraji v noci na dnešek místy napadlo několik centimetrů sněhu. Ráno byly na řadě míst sněhové přeháňky. Na dálnici z Prahy do Hradce Králové leží zbytky rozbředlého sněhu. Na Náchodsku a Rychnovsku teploty klesly až k minus deseti stupňům Celsia, zjistila ČTK u silničářů v kraji.   Dnes by mělo být v kraji zataženo až oblačno. Postupně se čeká polojasno až oblačno a na horách se sněhovými přeháňkami. Teploty by se měly pohybovat několik stupňů pod nulou, na horách kolem minus devíti stupňů.   ry mol  