 Dovozní ceny v listopadu vzrostly o 4,3 pct, vývozní o 0,8 pct  --------------------    Ke zpravodajství: GRAFIKA   Rozšířili jsme o další údaje ČSÚ od 3. odstavce.   --------------------    Praha 17. ledna (ČTK) - Ceny dováženého zboží v listopadu meziročně vzrostly o 4,3 procenta a vývozní ceny se zvýšily o 0,8 procenta. Proti předchozímu měsíci ceny dovozu stouply o 1,1 procenta a vývozu o 0,8 procenta. Oznámil to dnes Český statistický úřad.   Největší vliv na meziroční vývoj cen vývozu měl růst cen ostatních surovin. Na růst dovozních cen měl největší vliv růst cen minerálních paliv. Podpořen byl také vlivem oslabení kurzu koruny vůči dolaru.   Ceny ostatních surovin u vývozu meziročně stouply o 25,4 procenta. Z významnějších skupin rostly ceny minerálních paliv o 10,7 procenta, chemikálií o 7,1 procenta, potravin o 6,4 procenta a ceny polotovarů o 2,6 procenta. Klesly ceny strojů a dopravních prostředků o 2,7 procenta a ceny průmyslového spotřebního zboží o 2,2 procenta.   U dovozních cen vzrostly meziročně ceny minerálních paliv o 20,3 procenta. Rostly také ceny ostatních surovin o 34,2 procenta, polotovarů o 5,1 procenta, potravin o 4,1 procenta a ceny chemikálií o 1,6 procenta. Z významnějších skupin klesly ceny průmyslového spotřebního zboží o 1,5 procenta a ceny strojů a dopravních prostředků o 0,1 procenta.   Největší vliv na meziměsíční listopadový růst vývozních cen mělo zvýšení cen strojů a dopravních prostředků o 0,9 procenta. Ceny se zvýšily ve všech sledovaných skupinách. Z významnějších skupin rostly ceny chemikálií o 1,7 procenta, ostatních surovin o 1,2 procenta, průmyslového spotřebního zboží o 0,6 procenta a ceny polotovarů o půl procenta.   Meziměsíční růst dovozních cen nejvíce ovlivnilo zvýšení cen minerálních paliv o 4,9 procenta. Z významnějších skupin rostly ceny průmyslového spotřebního zboží o procento, chemikálií o 0,8 procenta, polotovarů o 0,6 procenta a ceny strojů a dopravních prostředků o půl procenta. Klesly pouze ceny ostatních surovin o 2,6 procenta.   Směnné relace, tedy vztah mezi změnami cen vývozu k cenám dovozu, meziročně vzrostly na 96,6 procenta z říjnové hodnoty 96,3 procenta a v negativních hodnotách se držely dvanáctý měsíc. Oproti říjnu směnné relace klesly na hodnotu 99,7 procenta z říjnového růstu na 100,2 procenta a po dvouměsíčním růstu se tak vrátily do negativních hodnot, uvedl ČSÚ.   vrk jw  