 Javieru Bardemovi a Penelopě Cruzové se narodilo dítě  --------------------    Ke zpravodajství: FOTO ve Fotobance  ID foto: P201009140514301, F201005170499901, P201007140144101   --------------------    Madrid 26. ledna (ČTK) - Španělským hercům Penelope Cruzové a Javieru Bardemovi se narodilo první dítě. Potomek, jehož pohlaví zatím nebylo oznámeno, přišel na svět v Los Angeles. Informoval o tom dnes španělský list El País na svých internetových stránkách.   "Jejich první dítě se narodilo na klinice Cedars Sinai v Los Angeles, kde pár hledal co největší soukromí," napsal deník.   Šestatřicetiletá Cruzová a jednačtyřicetiletý Bardem se seznámili v roce 1992 při natáčení filmu Bigase Luny Šunka, šunka. Poté spolu natáčeli v roce 2008 snímek Woodyho Allena Vicky Cristina Barcelona, který herečce o rok později přinesl Oscara za vedlejší ženskou roli.   Javier Bardem byl nominován na Oscara v roce 2001 jako nejlepší herec ve filmu Než se setmí a sošku Oscara dostal v roce 2008 za svou roli ve filmu bratří Coenů Tahle země není pro starý.   V roce 2010 získal za svůj výkon ve filmu Biutiful mexického režiséra Alejandra Gonzáleze Iňárritua Zlatou palmu na festivalu v Cannes. V úterý byl s touto rolí nominován na Oscara. Slavnostní ceremoniál předávání Oscarů se uskuteční 27. února.   pel kš  