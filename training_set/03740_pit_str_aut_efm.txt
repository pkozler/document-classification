 Výrobce navigaci Garmin zvýšil čtvrtletní zisk o 150 procent  New York 4. května (ČTK) - Největší americký výrobce navigačních zařízení Garmin zvýšil v prvním čtvrtletí svůj zisk o 150 procent. Firma těžila ze silného růstu v segmentu zařízení do automobilů a mobilních telefonů. Dnešní zpráva zvýšila kurz akcií společnosti o osm procent.   Čistý zisk Garminu vzrostl na 95,5 milionu dolarů (1,5 miliardy Kč) ze 37,3 milionu USD v prvním čtvrtletí loňského roku. Firemní tržby vzrostly o 18 procent na 508 milionů dolarů a v hlavním segmentu navigací do automobilů a mobilních telefonů se zvýšily o 20 procent na 265 milionů dolarů.   Na trhu přenosných navigačních zařízení (PND) Garmin čeká pokračování dosavadního poklesu. Tento segment ztrácí kvůli šíření bezplatných navigačních služeb pro mobilní telefony. Pozice firmy na trhu a její ziskovost by se však měla zlepšovat, protože ceny se stabilizovaly a trh se konsoliduje, uvedl výkonný šéf firmy Min Kao.   hp dvd  