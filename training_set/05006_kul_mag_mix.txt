 Americký herec Owen Wilson bude otcem  --------------------    Ke zpravodajství: FOTO/aktuality   --------------------    Los Angeles (USA) 11. ledna (ČTK) - Americký herec Owen Wilson se ve svých 42 letech poprvé stane otcem. Matkou jeho potomka bude jeho přítelkyně Jade Duellová, napsala dnes agentura AP.   Wilson, který nikdy nebyl ženatý, s Duellovou chodí už přes rok. Jejich první potomek se má narodit ještě tento měsíc, a to na Havaji, kde nyní oba pobývají.   Herec, který je českému publiku znám například z akčních filmů s Jackiem Chanem, si své soukromí s Duellovou velmi střežil. Teprve nyní se s novinou svěřil sdělovacím prostředkům.   Podle různých zdrojů se prý Wilson na svou premiérovou roli pečlivě připravuje.   hit    