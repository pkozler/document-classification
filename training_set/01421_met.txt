 Na pěti místech jižní Moravy platí první povodňový stupeň  Brno 16. ledna (ČTK) - Na pěti místech jižní Moravy nadále platí první povodňový stupeň, který znamená bdělost. Hladiny řek nestoupají a zůstávají na konstantní úrovni, vyplývá z webových stránek Povodí Moravy.   Klesá hladina Dyje v Podhradí, kde byly v minulosti problémy se záplavami. Vodohospodáři na místě dokonce v sobotu vyhlásili druhý povodňový stupeň. Hladina dosáhla maxima v podobě 210 centimetrů v sobotu v ranních hodinách. Od té doby ale klesá. Dnes v 07.00 hodin zde vodohospodáři naměřili 162 centimetrů.   První povodňový stupeň platí na Dyji pod vodní nádrží Nové Mlýny a na Svratce v Brně a Veverské Bítýšce. Také zde, hladina klesá, i když mírně.   vrn mal  