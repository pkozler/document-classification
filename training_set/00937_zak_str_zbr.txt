 V New Yorku začne soud s údajným obchodníkem se smrtí Butem  --------------------    Ke zpravodajství: FOTO/aktuality   --------------------    New York 21. ledna (ČTK) - V New Yorku dnes začne soud s údajným ruským obchodníkem se zbraněmi Viktorem Butem. Je obviněn z toho, že prodával zbraně teroristům, kteří je chtěli použít k zabíjení Američanů. Pokud bude shledán vinným, hrozí mu až doživotní vězení. But vinu popírá a tvrdí, že proces s ním nebude nestranný.   Čtyřiačtyřicetiletý But byl zadržen při operaci thajské policie a amerických tajných služeb, jejichž agenti se vydávali za představitele kolumbijské levicové gerily a zajímali se o nákup zbraní. Loni v listopadu ho thajské úřady přes protesty Moskvy vydaly do Spojených států.   But americká obvinění popírá a tvrdí, že se zabýval zcela legální leteckou nákladní přepravou. Ruskému konzulovi v New Yorku řekl, že neočekává nestranný proces. Prohlásil také, že mu Američané slíbili nižší trest, pokud jim řekne vše o svých kontaktech v Rusku a v dalších zemích. Tento návrh prý odmítl.   str  