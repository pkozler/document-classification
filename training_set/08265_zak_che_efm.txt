 Ve Fosfě Břeclav se nacvičovala likvidace hořícího fosforu  --------------------    Ke zpravodajství: FOTO/aktuality   --------------------    Břeclav 1. června (ČTK) - V břeclavském společnosti Fosfa, která je významným výrobcem čistících prostředků, se dnes konalo rozsáhlé cvičení složek integrovaného záchranného systému. Jeho námětem byl boj s únikem a následným požárem fosforu v provozu podniku. Do cvičení se zapojilo celkem 250 hasičů, zdravotníků a policistů, řekl ČTK mluvčí Jihomoravského kraje Jiří Klement.   Fosfa je jedním z největších zpracovatelů fosforu v Evropě. Z něj vyrábí zejména čistící prostředky všeho druhu. Únik fosforu s následným požárem by znamenal velké nebezpečí nejen pro pracovníky podniku, ale také pro obyvatele Břeclavi.   Cílem cvičení bylo prověřit koordinaci jednotlivých složek integrovaného systému, která je při těchto druzích neštěstí nutná. Představitelé všech složek byli i s jihomoravským hejtmanem Michalem Haškem (ČSSD) s výsledky akce spokojeni.     "Samozřejmě cvičení ukázalo i některé drobné nedostatky. Proto se ale takováto cvičení konají, aby mohlo dojít ke zlepšení koordinace práce," uvedl k tomu Hašek. Podle něj se především ukázalo, že Fosfa je na řešení případných mimořádných události dobře připravena.   Vladimír Klepáč jpt  