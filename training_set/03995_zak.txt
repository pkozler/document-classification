 Nejhorší masakry střelců v USA za posledních pět let  --------------------    Ke zpravodajství: FOTO/aktuality   --------------------    Tucson (USA)/Praha 9. ledna (ČTK) - Hromadné vraždy spáchané střelci v USA za posledních pět let s více než šesti oběťmi:     32 mrtvých (duben 2007) - Při střelbě ve Virginském polytechnickém institutu vraždil třiadvacetiletý student z Jižní Koreje Čo Sung-hu. Střelec poté spáchal sebevraždu.   14 mrtvých (duben 2009) - Střelba ve středisku pro imigranty v Binghamtonu v americkém státě New York. Mezi mrtvými byl i pachatel, který se zastřelil.   13 mrtvých (listopad 2009) - Masakr na základně americké armády v texaském Fort Hoodu měl na svědomí major a armádní psychiatr muslimského vyznání. Pachatel byl postřelen.   Deset mrtvých (březen 2009) - Muž z Alabamy zabil mimo jiné svoji matku a další členy rodiny. Po přestřelce spáchal sebevraždu.   Devět mrtvých (prosinec 2008) - Střelec převlečený za Santa Clause zabíjel na Vánoce v Los Angeles, než spáchal sebevraždu.   Osm mrtvých (prosinec 2007) - Střelec vraždil v nákupním centru ve městě Omaha ve státě Nebraska, než zbraň obrátil proti sobě.   Osm mrtvých (březen 2009) - V pečovatelském ústavu ve městě Carthage v Severní Karolíně zabíjel pětačtyřicetiletý muž.   Osm mrtvých (leden 2010) - Otec rodiny ve státě Virginie neunesl rodinnou hádku a zabil příbuzné. Posléze se vzdal policii.   Osm mrtvých (srpen 2010) - Propuštěný řidič distributora piva ve státě Connecticut zabíjel ve svém podniku. Poté se zastřelil.   Šest mrtvých (leden 2011) - Střelba na politickém shromáždění ve městě Tucson v Arizoně. V kritickém stavu je členka americké Sněmovny reprezentantů Gabrielle Giffordsová.   mav ank  