 Na horských cestách na východě Čech leží ujetý sníh  Hradec Králové 30. ledna (ČTK) - V Královéhradeckém a Pardubickém kraji leží na horských silnicích vrstva ujetého sněhu, která je krytá posypem. Někde se mohou vyskytnout mrznoucí mlhy. Hlavní silniční tahy byly dnes ráno většinou suché. Teploty k ránu klesly až k minus 16 stupňům Celsia. ČTK to zjistila u silničářů v regionu.   Na Jičínsku, Chrudimsku, Orlickoústecku a Svitavsku na některých silnicích nižších tříd leží ujetý sníh, který může být zledovatělý. Dnes by mělo být na východě Čech skoro jasno. Místy může být zataženo nízkou oblačností. Teploty by se měly pohybovat několik stupňů pod bodem mrazu.   ry pba  