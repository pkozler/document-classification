 Willow Smithová, dcera Willa Smithe, si zahraje ve filmu Annie  --------------------    Ke zpravodajství: FOTO ve Fotobance  ID foto: P201010270651201, F201012060287901, P201007190709901   --------------------    Los Angeles 27. ledna (ČTK) - Desetiletá Willow Smithová se stane dalším dítětem amerického herce Willa Smithe, které si zahraje v remaku klasického hollywoodského filmu. Podle agentury AP ji čeká hlavní role ve snímku Annie.   Novou verzi filmu z roku 1982 produkuje studio Overbrook Entertainment, které vlastní manželé Smithovi spolu s rapperem Jay-Z a firmou Sony Pictures. Snímek inspirovaný broadwayským muzikálem vypráví příběh osiřelé dívky se zrzavými vlasy, jejíž život se úplně změní, když začne bydlet u bohatého průmyslníka Olivera "Daddy" Warbuckse.   Nebude to poprvé, co na sebe Willow výrazněji upozorní. Videoklip její písně  Whip My Hair  na YouTube upoutal již více než devět a půl milionu lidí.   Bratr Willow, dvanáctiletý Jaden Smith, si zahrál v novém zpracování slavného filmu Karate Kid, jehož první verze se v kinech objevila už v roce 1984. Remake z roku 2010 také slavil úspěch a celosvětově vydělal 343 milionů dolarů (6 miliard korun).   mtw kš  