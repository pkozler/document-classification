 Sony v USA zavře továrnu na kompaktní disky, propustí 310 lidí  Tokio 18. ledna (ČTK) - Japonská společnost Sony zavře ve Spojených státech továrnu na výrobu kompaktních disků. Závod, který je ve státě New Jersey a kde pracuje 310 lidí, chce firma zavřít do konce března. Informovala o tom dnes agentura AP. V souvislosti s rozhodnutím bude firma nucena všechny zaměstnance propustit.   Zástupce firmy řekl, že důvodem je přetrvávající pokles prodeje hudby na kompaktních discích a naopak rostoucí obliba nákupu hudby v on-linech obchodech. Tomuto segmentu trhu dominuje americká společnost Apple se svým obchodem iTunes, Sony má ale v plánu svůj podíl na trhu posílit.   Až Sony závod v New Jersey uzavře, bude mít ve Spojených státech pouze jeden závod na výrobu kompaktních disků, a to v Indianě.   spr jw  