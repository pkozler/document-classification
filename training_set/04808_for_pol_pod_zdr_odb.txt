 Nečas podpořil návrhy Hegera, garance žádané lékaři ale ne  --------------------    Ke zpravodajství: AUDIO; FOTO/aktuality; VIDEO   --------------------    Praha 28. ledna (ČTK) - Premiér Petr Nečas ODS) stojí za návrhy, které dnes dal lékařům ministr zdravotnictví Leoš Heger (TOP 09). Některé požadavky lékařů jsou pro něj ale nepřijatelné. Nečas to řekl novinářům po jednání s šéfy lékařských odborů a lékařské komory Martinem Engelem a Milanem Kubkem. Heger chce poslat nemocnicím navíc dvě miliardy, podle Nečase by neměly jít jen do platů lékařů, nepřijatelná je pro něj i garance, že všichni lékaři ve výpovědi se budou moci vrátit na své místo.   K nabídnuté dohodě Nečas uvedl, že jejím základním předpokladem je širší dohoda vlády.   Lékaři žádají garance, že pokud výpověď stáhnou, mohou se vrátit zpět na své místo v nemocnici. Podle Nečase bude záležet na situaci každé jednotlivé nemocnice, jak peníze rozdělí. Podle Hegera by ředitelé měli tyto peníze navíc dát přednostně do platů, jak je ale rozdělí, je na nich.   Šéf lékařské komory Milan Kubek řekl, že nabídka přilití peněz do nemocnic je férová. "Požádali jsme pana premiéra, aby se zasadil vahou své autority, aby nabídka byla realizována," řekl. Situaci je podle Kubka nutno řešit tak, aby 3800 lékařů ve výpovědi z nemocnic neodešlo.   Šéf lékařských odborů Martin Engel věří, že se podaří najít dohodu i v bodech, které "ještě nejsou zcela doladěny".   jd nam rot  