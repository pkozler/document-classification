 Na Táborsku havaroval nákladní vůz s prasaty  Opařany (Táborsko) 27. ledna (ČTK) - U Opařan na Táborsku havaroval dnes ráno nákladní vůz, který přepravoval prasata. Nikdo se nezranil, zvířata se podařilo z návěsu vyprostit a žádné z nich neuteklo na silnici. Komunikace bude uzavřena celé dopoledne, řekl ČTK policejní mluvčí Miroslav Doubek.   Nehoda se stala u obce Kášovice poblíž hlavního tahu mezi Táborem a Pískem. Nyní míří k havarovanému místu technika s jeřábem, s jehož pomocí se bude vůz z příkopu vytahovat.   rek jpt  