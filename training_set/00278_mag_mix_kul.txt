 Christie's draží další obrazy ze sbírky Dennise Hoppera  --------------------    Ke zpravodajství: FOTO/aktuality; FOTO ve Fotobance  ID foto: F201005310084801   --------------------    New York 5. ledna (ČTK) - Aukční síň Christie's připravuje další dražbu obrazů ze sbírky amerického herce Dennise Hoppera. Kromě filmových plakátů a fotografií bude na prodej také Warholův kolorovaný portrét Mao Ce-tunga, který herec v návalu nečekané inspirace dvakrát prostřelil pistolí.   Incident se prý odehrál začátkem sedmdesátých let, kdy podle svědků Hoppera zaujal barevný Mao v koutě Warholova ateliéru. Herec popadl pistoli a obraz dvakrát zasáhl. Namísto toho, aby Hopperovi vynadal, byl prý Andy Warhol z jeho úpravy tak nadšen, že jej označil za spoluautora díla. K průstřelům později přidal vysvětlivky "varovný výstřel" pro díru nad Maovým ramenem a "zásah" pro díru v jeho obočí.   Hopper se kromě své impozantní herecké kariéry věnoval také malování a fotografování. Přátelil se s předními americkými umělci včetně Warhola nebo Roye Lichtensteina. Jeho sbírka obsahovala na 300 uměleckých děl. Herec zemřel loni v květnu.   Jeho děti, které po Hopperově smrti sbírku zdědily, ji nyní rozprodávají, údajně na přání svého otce. Podle Cathy Elkiesové z aukční síně Christie's si rodina přála ponechat pouze ty nejosobnější věci, jako jsou Hopperovy fotografie.   Mezi obrazy, které budou 11. a 12. ledna nabízeny ke koupi, jsou také plakáty k Hopperovým filmům nebo 158stránkový scénář k filmu Bezstarostná jízda.   drk kš  