 Na cestách v horských oblastech hradeckého kraje je ujetý sníh  Hradec Králové 8. ledna (ČTK) - S vrstvou ujetého sněhu musejí motoristé počítat na cestách v horských oblastech Královéhradeckého kraje, většina silnic v kraji je však po dešti mokrá. Všechny cesty v kraji jsou se zvýšenou opatrností sjízdné, zjistila dnes ČTK z informací silničářů.   Dálnice a hlavní silniční tahy jsou po chemickém ošetření mokré, na Jičínsku, Rychnovsku a Náchodsku varují silničáři před zbytky rozbředlého sněhu na komunikacích II. a III. třídy. Na Rychnovsku je místy mlha.   Na většině území kraje je zataženo a prší, teploty se pohybují nad bodem mrazu. Podle předpovědi meteorologů by dnes teploty na východě Čech mohly vystoupat až na sedm stupňů Celsia, místy má pršet.   sja snm  