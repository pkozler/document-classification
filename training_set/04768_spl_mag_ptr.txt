 Hradecké letiště na přelomu dubna a května uvítá Gurmán festival  --------------------    Ke zpravodajství: ilustrační FOTO ve Fotobance  ID foto: P201005120941801, P200905290564401, P200905290524301   --------------------    Hradec Králové 4. ledna (ČTK) - Již podruhé se na letišti v Hradci Králové uskuteční Gurmán festival, na kterém budou mít zájemci možnost ochutnat produkci vyhlášených restaurací a pivovarů či na vlastní oči vidět známé kuchaře. Festival se uskuteční od 30. dubna do 1. května. ČTK o tom informovala Lenka Janková z organizačního týmu festivalu.   Pořadatelé již zahájili předprodej vstupenek, zájemci si do konce února mohou v předprodejní síti Eventim koupit dvoudenní vstupenky za 120 korun, jednodenní za 80 korun. "Od března do dubna bude možné zakoupit dvoudenní vstupenku za 150 Kč, jednodenní pak za 90 Kč," uvedla Janková. Během festivalového víkendu bude jednodenní lístek stát 100 korun, dvoudenní 170 korun. Více informací o letošním ročníku gurmánského festivalu bude možné najít na  www.gurmanfestival.cz .   Gurmán festival se na hradeckém letišti uskutečnil poprvé vloni, na ploše letiště se stovkám návštěvníkům představily dvě desítky regionálních pivovarů a stejný počet restaurací. Milovníkům dobrého jídla a pití se také představili se svým umem kuchaři známí z televizních show.   sja kš  