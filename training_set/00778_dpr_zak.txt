 Na přejezdu na Pelhřimovsku se střetl vlak s osobním autem  Hříběcí (Pelhřimovsko) 3. ledna (ČTK) - Na železničním přejezdu se signalizací u obce Hříběcí na Pelhřimovsku se dnes střel vlak s osobním automobilem. Při nehodě utrpěly tři osoby lehčí zranění a byly převezeny do pelhřimovské nemocnice. ČTK to řekla ředitelka krajských záchranářů Vladislava Filová.   Nehoda se stala kolem 07:45 před zastávkou Hříběcí ze směru Horní Cerekev. "Osobní vlak na trati Počátky - Pelhřimov se na železničním přejezdu zabezpečeném světelnou výstražnou signalizací střetl s osobním automobilem," uvedl mluvčí Drážní inspekce Martin Drápal. Okolnosti nehody se vyšetřují.   bjr jpt  