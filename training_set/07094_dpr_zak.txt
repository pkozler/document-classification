 Sedm pohřešovaných po potopení čínské rybářské lodi  Peking 3. ledna (ČTK) - Sedm čínských rybářů je pohřešováno a patrně se utopili poté, co se s nimi v neděli potopila loď na řece Si-ťiang v provincii Kuang-tung v jižní části země. Oznámila to dnes oficiální tisková agentura Nová Čína. Další čtyři osoby se podařilo zachránit.   Do oblasti byly vyslány záchranné týmy a lodě, ale jejich pátrání po pohřešovaných bylo zatím marné. Příčina potopení lodi se nadále vyšetřuje,  nic nenasvědčuje tomu, že by se srazila s jiným plavidlem. Svou roli mohlo sehrát nepříznivé počasí, protože části jižní Číny sužoval v posledních dnech mrznoucí déšť.   dk mik  