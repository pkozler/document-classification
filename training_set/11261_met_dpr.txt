 V Karlovarském kraji hrozí na silnicích lokální námraza  a mlha  Karlovy Vary 9. ledna (ČTK) - V Karlovarském kraji komplikuje provoz dnes ráno na některých silnicích lokální námraza a nepříjemná je také poměrně hustá mlha. Teploty se pohybují mezi nulou a plus šesti stupni Celsia, srážky zatím ustaly a všechny cesty jsou sjízdné. Vyplývá to z informací dispečinku krajské správy silnic.   Rychlostní silnice a komunikace první třídy jsou převážně mokré a sjízdné se zvýšenou opatrností. Na silnicích druhé a třetí třídy mohou místy ležet zbytky starého a rozbředlého sněhu. V lokalitách, kde se teplota pohybuje kolem nuly, je sníh zledovatělý a nechybí ani námraza. Nebezpečná kluzká místa jsou rovněž na vedlejších cestách nebo parkovištích.   vlm snm  