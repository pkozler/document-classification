 Gulliverovy cesty a Hřebejkova Nevinnost vedou návštěvnost kin  --------------------    Ke zpravodajství: AUDIO; FOTO ve Fotobance  ID foto: F201012220040001, F201012190028301, F201012190025601   --------------------    Praha 25. ledna (ČTK) - Americký snímek Gulliverovy cesty s oblíbeným hercem Jackem Blackem skončil v čele víkendové návštěvnosti českých kin. Na druhé místo odsunul další novinku v distribuci - film Jana Hřebejka a Petra Jarchovského Nevinnost, i když jeho návštěvnost byla o něco vyšší. Rozhodující pro statistiky jsou tržby a ty měl americký snímek vzhledem k dražším vstupenkám vyšší.   Gulliverovy cesty zhlédlo podle informací Unie filmových distributorů o víkendu 30.950 diváků, kteří v pokladnách nechali 4,6 milionu korun. V pořadí druhá Hřebejkova Nevinnost přilákala do kin 34.404 lidí a na tržbách získala 4,3 milionu korun.   Třetí místo obsadil snímek Hon na čarodějnice následovaný dalšími americkými tituly - komediemi Fotři jsou lotři a Zelený sršeň.   Trojanův Občanský průkaz si o dvě místa pohoršil a skončil sedmý. Zatím má na kontě 350.000 diváků a tržby kolem čtyřiceti milionů korun.       Pořadí  Název filmu  Víkend tržby  Víkend diváci  Celkem tržby  Celkem diváci     1.  Gulliverovy cesty  4,592.404  30.950  4,602.749  31.011     2.  Nevinnost  4,310.193  34.404  4,408.368  35.720     3.  Hon na čarodějnice  2,216.150  16.161  7,225.050  54.729     4.  Fotři jsou lotři  1,227.096  9.213  14,741.467  115.595     5.  Zelený sršeň   872.361  5.381  3,662.271  23.323       Zdroj:Unie filmových distributorů   bor dr      