 Nezaměstnanost na severu Moravy klesla z 12 na 11,4 procenta  --------------------    Ke zpravodajství: GRAFIKA   --------------------    Ostrava 9. května (ČTK) - Nezaměstnanost v Moravskoslezském kraji už klesá třetí měsíc v řadě. V dubnu se snížila o 0,6 procentního bodu na 11,4 procenta. Pokles způsobilo hlavně zahájení sezonních prací. ČTK to dnes sdělila mluvčí krajské pobočky úřadu práce v Ostravě Martina Kubínová.   V regionu je stále více než 73.000 nezaměstnaných, kteří mohou hned nastoupit do práce. Jejich počet se ale snížil ve všech okresech. "Míra nezaměstnanosti se více snížila tam, kde je sezonní efekt výraznější, tedy v okresech Bruntál, Opava nebo Frýdek-Místek a Nový Jičín," uvedla Kubínová.   Největší meziměsíční pokles míry nezaměstnanosti zaznamenali na Bruntálsku, a to o 1,4 procentního bodu. Míra nezaměstnanosti tam ale nadále zůstává nejvyšší v kraji, a to 15,8 procenta. O 0,8 procentního bodu klesla míra nezaměstnanosti v okrese Opava, shodně o 0,7 pak v okresech Frýdek-Místek a Nový Jičín. Snížení o 0,3 zaregistrovali v okresech Karviná a Ostrava.   Ve srovnání s loňským dubnem je nezaměstnanost v kraji o 0,7 procentního bodu nižší. Příznivá je zpráva, že z celkového počtu uchazečů, kteří ukončili evidenci na úřadu práce, jich do nového zaměstnání minulý měsíc nastoupilo 7483, tedy 74,1 procenta, což je nejvíce od loňského dubna. Počet volných míst meziměsíčně vzrostl o 305 na celkových 4059. Ve srovnání se stejným měsícem minulého roku je to o 607 pozic více. Na jedno volné pracovní místo tak v kraji připadalo v průměru 19 uchazečů, nejvíce v okrese Bruntál - 33,8, nejméně v okrese Frýdek-Místek - 13,7.   Během dubna nenahlásila hromadné propouštění žádná firma.      Ukazatele nezaměstnanosti v Moravskoslezském kraji:       okres  počet nezaměstnaných*  počet nezaměstnaných*  míra nezaměstnanosti (v pct)  míra nezaměstnanosti (v pct)      březen 2011  duben 2011  březen 2011  duben 2011     Bruntál  8495 (9006)  7838 (8278)  17,2  15,8     Frýdek-Místek  9759 (10.479)  8994 (9734)  9,2  8,5     Karviná  19.796 (20.882)  19.397 (20.552)  14,1  13,8     Nový Jičín  8127 (8560)  7582 (7945)  10,2  9,5     Opava  10.076 (10.722)  9307 (9788)  10,9  10,1     Ostrava  20.375 (21.629)  19.889 (21.081)  12  11,7     kraj celkem  76.628 (81.278)  73.007 (77.378)  12  11,4       *počet nezaměstnaných, kteří mohli bezprostředně nastoupit do zaměstnání, čísla v závorkách udávají celkový počet nezaměstnaných   Zdroj: Úřad práce     rkj snm  