 Bohoslužba v americkém kostele se zvrhla v hromadnou rvačku  Fletcher (USA) 31. ledna (ČTK) - Hádka věřících kvůli reverendovi při nedělní bohoslužbě v baptistickém kostele v Severní Karolíně přerostla v hromadnou rvačku. Na místě podle agentury AP zasahovalo na 30 policistů ze dvou okresů.   Když policisté vtrhli do kostela ve městě Fletcher, které leží zhruba 150 kilometrů západně od hlavního města státu Charlotte, bylo uvnitř podle policie kolem 75 lidí. Jak uvedl Jerry Rice, policista z okresu Henderson, ne všichni se šarvátky účastnili. "Byly tam děti a další farníci, takže naše první starost byla dostat je bezpečně pryč," řekl Rice. Při potyčkách, které se přesunuly i na parkoviště u kostela, podle něj nebyl nikdo vážně zraněn.     Jádrem sporu bylo, zda se má nedávno odvolaný reverend LeVonia Ray znovu stát farářem kostela. Někteří členové kongregace nařkli reverenda z toho, že má milenku. Podle druhých si obvinění vymysleli mladší členové, podle nichž je prý reverend na kázání již příliš starý.   Policisté šarvátku vyšetřují. Žádná obvinění zatím napadla.   jzk str hej  