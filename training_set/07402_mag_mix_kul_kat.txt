 Bieber v Japonsku hovořil s dětskými oběťmi zemětřesení  --------------------    Ke zpravodajství: FOTO ve Fotobance  ID foto:  F201105180361101    --------------------    Tokio 19. května (ČTK) - Kanadská popová hvězda Justin Bieber se na turné v Japonsku setkal s dětmi, do jejichž životů brutálně zasáhlo zemětřesení, přívalová vlna cunami i jaderná katastrofa. Snažil se je utěšit, že nyní už přijdou jen dobré věci.   Sedmnáctiletý zpěvák podle agentury Reuters hovořil s asi desítkou dětí, které s rodiči musely opustit své domovy kvůli ničivé vlně cunami. "Máme přátele, kteří ztratili rodiny i své domy, někteří museli opustit i školu. Potrvá to dlouho, než se všechno zase vrátí do normálu," řekl Bieberovi jeden z japonských chlapců a požádal ho, aby jim svou hudbou dodal odvahu.   Bieber dětem řekl, že jsou mu inspirací, a ujistil je, že se nakonec vše v dobré obrátí. "Může se to zlepšit a zlepší se to. Už přijdou jen dobré časy," řekl zpěvák.   Kanaďan už přispěl na charitu albem Písně pro Japonsko, na němž se kromě něj podílely takové hvězdy, jako jsou Lady Gaga či Bob Dylan. Pro japonské oběti zemětřesení album už vyneslo přes pět milionů dolarů.   jf hej  