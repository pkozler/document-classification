 Ve středních Čechách leží místy na silnicích zbytky sněhu  Praha 23. ledna (ČTK) - Ve středních Čechách dnes leží místy na silnicích zbytky sněhu po pluhování. Řidiči by měli být opatrní zejména na silnicích druhé a třetí třídy na Rakovnicku, vyplývá z informací Ředitelství silnic a dálnic.   K obezřetnosti nabádají cestáři i motoristy, kteří se vydají na menší silnice na Kladensku a Příbramsku. Teploty v kraji se pohybují od minus 11 do minus tří stupňů Celsia, na většině území je bezvětří.   khj mkv  