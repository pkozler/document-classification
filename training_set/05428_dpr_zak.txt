 Při srážce dvou aut u Pyšel na Benešovsku zahynul člověk  Pyšely (Benešovsko) 10. ledna (ČTK) - Při srážce dvou osobních aut nedaleko Pyšel na Benešovsku dnes zemřel člověk. Další tři lidé utrpěli zranění, řekla ČTK mluvčí benešovské policie Zuzana Stránská.   Kolize se stala kolem poledne na silnici I/3 zhruba 200 metrů za odbočkou na Pyšely. Pro jednoho zraněného přistál vrtulník záchranné služby, další byli převezeni sanitami do benešovské nemocnice. Silnice byla kvůli odstraňování následků nehody neprůjezdná.   khj mol  