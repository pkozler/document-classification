 Komise na místo policejního prezidenta vybrala Lessyho  Praha 19. ledna (ČTK) - Komise ministerstva vnitra dnes na místo policejního prezidenta vybrala velkou většinou náměstka šéfa jihomoravské policie Petra Lessyho. Novinářům to dnes řekl ministr Radek John (VV) s tím, že ho po jeho souhlasu ustaví do funkce. Podle předchozí dohody má s kandidátem na funkci souhlasit ještě premiér Petr Nečas (ODS). John ho podle svých slov bude informovat, nedovede si prý představit, že by předseda vlády rozhodnutí komise nerespektoval.   har ado mkv  