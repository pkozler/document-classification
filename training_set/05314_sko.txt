 Na středních školách dnes začíná písemná část státních maturit  --------------------    Ke zpravodajství: FOTO/aktuality   --------------------    Praha 30. května (ČTK) - Na středních školách dnes začíná písemná část státních maturit, od půl deváté začnou psát tisíce studentů stejný test z češtiny. Spuštění jednotných zkoušek provázelo 14 let příprav, studenti už mají za sebou ústní zkoušení podle jednotných zadání. Ministerstvo školství si od nových zkoušek dospělosti slibuje zvýšení úrovně škol, u nových maturit prý propadne až pětina ročníku.   Zkoušení potrvá do 7. června, správné odpovědi v testech budou vyhodnoceny automaticky. Kromě češtiny skládají studenti povinně testy ještě z cizího jazyka nebo matematiky, většina si zvolila testy nižší náročnosti. Výsledky se studenti dozvědí v polovině června. Celou organizaci provází řada bezpečnostních opatření, za únik testů může být uložena pokuta až půl milionu korun. Ministr školství Josef Dobeš (VV) spojil s úspěšným startem nových zkoušek své setrvání ve funkci.   kli pba  