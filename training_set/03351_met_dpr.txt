 Na severu Olomouckého kraje doporučují silničáři opatrnou jízdu  Olomouc 23. ledna (ČTK) - Jízdu se zvýšenou opatrností dnes doporučují motoristům silničáři na severu Olomouckého kraje. Na silnicích tam místy leží rozbředlý sníh či ujetá sněhová vrstva. Ostatní vozovky v regionu jsou většinou holé a suché. Vyplývá to z informací Ředitelství silnic a dálnic ČR.   Na ujetý sníh řidiči narazí na regionálních silnicích ve vyšších polohách Jesenicka a Šumperska, kde jsou v lesních úsecích místy na vozovkách vyjeté sněhové koleje. Rozbředlý sníh a sněhová kaše pokrývá silnice prvních tříd na severu kraje.   Teploty se dnes ráno v Olomouckém kraji pohybují od minus devíti do minus dvou stupňů.   orv mkv  