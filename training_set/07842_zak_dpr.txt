 Vlak zřejmě srazil v kolejišti v Brně člověka, ten zemřel  Brno 8. ledna (ČTK) - Vlak dnes před 14:00 zřejmě srazil člověka v kolejišti mezi Ostopovicemi a Lískovcem v Brně. ČTK to řekl operační důstojník jihomoravských hasičů. Osoba podle něj zemřela. Vlaková doprava zatím stojí.   Podle regionální mluvčí ČD Kateřiny Šubové šlo o rychlík směřující do Plzně přes Jihlavu. Jak se nehoda odehrála, vyšetřuje policie.   Podle Šubové mají cestující mezi Jihlavou a Brnem počítat s dvou- až tříhodinovým zpožděním. ČD vypravují dva náhradní autobusy.   lab snm  