 Soud v Plzni nepřiznal rodině odškodnění za smrt syna  Plzeň 21. ledna (ČTK) - Krajský soud v Plzni dnes zamítl žalobu rodičů patnáctiletého chlapce z Oldřichova na Tachovsku, jenž zemřel v roce 2004 na selhání organismu v důsledku infekce. Rodiče se domáhali odškodnění 4,4 milionu Kč na trojici lékařů, kteří podle nich nesprávnou diagnostikou ke smrti chlapce přispěli.   Neštěstí se stalo v březnu 2004. Patnáctiletý Pavel spadl ze stromu a poranil se na stehně. S rodiči pak navštívil postupně lékaře v Mariánských Lázních a v Tachově. Když ho posléze už s velkými problémy přijala plzeňská fakultní nemocnice, nedokázali mu už specialisté pomoci a chlapec zemřel.   lap jpt  