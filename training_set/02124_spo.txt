 Ragbistou roku 2010 je Šuster  Praha 29. ledna (ČTK) - Nejlepším českým ragbistou za rok 2010 byl dnes vyhlášen reprezentační kapitán Roman Šuster z francouzského týmu Auvergne. Na druhém místě skončil další legionář z francouzské ligy Robert Voves, jenž hraje za Narbonne. Třetí místo obsadil Pavel Vokrouhlík ze Sparty Praha.   Osobností extraligy se stal Jan Macháček ze Slavie Praha, nejlepším hráčem sedmičkového ragby je Michal Schlanger z Říčan. Nejlepší ragbistkou byla vyhlášena Hana Schlangerová (Sparta Praha).   Talenty roku jsou Vojtěch Havel z Tatry Smíchov a Barbora Bendová z Petrovic. Nejlepším trenérem se stal Antonín Brabec mladší, který vede Říčany a reprezentační tým v sedmičkovém ragby. Nejlepším rozhodčím je Tomáš Tůma a akcí roku byl vyhlášen turnaj v plážovém ragby, který se konal v červenci v Praze.   ska spm ura  