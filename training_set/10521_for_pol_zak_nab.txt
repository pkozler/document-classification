 Peruánský prezident: Za smrt bin Ládina děkujme Janu Pavlu II.  --------------------    Ke zpravodajství: FOTO/aktuality; AUDIO; VIDEO; GRAFIKA; PROFIL  Video:  http://multimedia.ctk.cz/cs/video/document/4786616/vudce-al-kaidy-usama-bin-ladin-je-mrtev ,  http://multimedia.ctk.cz/cs/video/document/4786822/americane-slavili-smrt-bin-ladina    --------------------    Lima 2. května (ČTK) - Za smrt Usámy bin Ládina je podle peruánského prezidenta Alana Garcíi třeba děkovat bývalému papeži Janu Pavlu II. Ten byl v neděli blahořečen, připomíná agentura DPA.   "Jeho první zázrak (po blahořečení) bylo vymýcení ďábelské bytosti," řekl dnes peruánské televizi García, který zároveň poblahopřál americkému prezidentovi Baracku Obamovi k úspěšné akci.   Podle DPA myslel peruánský prezident svá slova o bývalém papeži nejspíše vážně, protože je pronesl bez náznaku ironie a s vážným výrazem ve tváři.   Nejhledanější terorista světa Usáma bin Ládin byl zabit v noci na dnešek při operaci speciálního amerického komanda v Pákistánu.   mtw pek  