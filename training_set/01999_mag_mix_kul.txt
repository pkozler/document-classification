 Zpěvačka Twainová se na Nový rok vdala v Portoriku  --------------------    Ke zpravodajství: FOTO ve Fotobance  ID foto: P200811130066601, FO02111291, FO00527564   --------------------    San Juan (Portoriko) 2. ledna (ČTK) - Kanadská country zpěvačka Shania Twainová se na Nový rok vdala za Frederika Thiebauda. Oznámila to dnes agentura AP s odvoláním na sdělení dvojice na sociálním serveru Twitter.   Jejím vyvoleným se stal bývalý manžel její tajemnice Marie-Anne Thiebaudové, která nyní žije se zpěvaččiným exmanželem Robertem Muttem Langem.   Svatba se konala v portorickém Rincónu za účasti asi 40 rodinných příslušníků a blízkých přátel. Zasnoubení oznámil pár minulý měsíc.   Pětačtyřicetiletá Twainová patří mezi první zpěvačky country, jimž se podařil úspěšný průlom do vod populární hudby. Tuto pětinásobnou držitelku cen Grammy proslavily hity jako You're Still The One, That Don't Impress Me Much, From This Moment či Man! I Feel Like A Woman.   Když se v roce 2008 rozpadlo její manželství, našla Twainová útěchu u Thiebauda, podnikatele z firmy Nestlé, který se rovněž rozešel s manželkou Marie-Anne. Tato žena byla sekretářkou Twainové a spravovala její zámeček se 46 pokoji ve Švýcarsku. Stala se její blízkou přítelkyní i společnicí na cestách, protože Twainová ve Švýcarsku prakticky nikoho jiného neznala.   hro hej  