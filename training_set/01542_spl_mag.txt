 V Pardubicích se utkají týmy v cyklistickém pólu  --------------------    Ke zpravodajství: ilustrační FOTO ve Fotobance  ID foto:  F201012210129101    --------------------    Pardubice 6. května (ČTK) - Cyklistické pólo je obměnou jezdeckého. V Pardubicích závodníci místo na koně nasednou na svá kola. Na turnaj v bikepolu, který se koná 21. a 22. května, se přihlásili i účastníci ze zahraničí. ČTK to řekla Eliška Vacková z občanského sdružení Město na kole.   Bikepolo vzniklo přibližně před 120 lety v Irsku pro hráče, kteří si nemohli dovolit vlastního koně. V roce 1908 se hra dostala na londýnské Olympijské hry jako ukázkový sport. Potom se na něj trochu zapomnělo a v posledních letech bikepolo objevily cyklokomunity ve velkých amerických městech. Obliba sportu stoupá i v Evropě.   "Kromě Čechů se nám přihlásily týmy z Maďarska, Švýcarska, Polska a Německa. Soutěžní části turnaje se tak zúčastní 16 týmů, ze kterých nakonec po dvou dnech vzejde vítěz. České týmy budou sice v menšině, ale doufáme, že se nám podaří uhrát dobrý výsledek," říká organizátor a účastník turnaje Martin Kyncl.   Hrát se bude na hřišti o 35 krát 20 metrů. Proti sobě se postaví dva trojčlenné týmy a v deseti minutách se pokusí pomocí pálek co nejčastěji dostat hokejbalový míček do soupeřovy brány. Soutěžní kola mají hodně lehký převod, úzká řidítka a upravené brzdy.   "Ale hrát se dá téměř na každém typu bicyklu - na furtošlapech i na horácích. Rozhoduje přehled ve hře a přesnost střelby a komunikace mezi spoluhráči spolu s taktikou. Taky se hráči nesmí bát pádů a soubojů, protože se nehraje v rukavičkách," řekl Kyncl.   Členové sdružení začali hrát "kolopólo" loni na jaře, zkušenosti na mezinárodní půdě získali na mistrovství světa v Berlíně. Tím se dostali mezi bikepolovou komunitu. "Ta zatím není moc poznamenaná profesionalismem, dresy, propracovaným tréninkem, sponzory a drahým vybavením. Ale jde hlavně o zábavu, o hru," řekla Vacková.   Lucie Jelínková dr  