 Firma Europasta stahuje kukuřičné plátky kvůli obsahu lepku  Brno 11. května (ČTK) - Společnost Europasta SE stahuje z trhu šarži kukuřičných plátků kvůli obsahu lepku, který nebyl deklarován na obalu. Na svých internetových stránkách o tom informovala Státní zemědělská a potravinářská inspekce (SZPI).   Závadný výrobek s obchodním názvem Zátkův kukuřičný plátek, extrudovaný výrobek, je obsažen v balení po 60 gramech, datum minimální trvanlivosti vyprší 28. července. Firma nabízí lidem, kteří si výrobek koupili, jeho výměnu.   Lepek patří mezi alergeny. U zdravé populace nehrozí komplikace, osobám citlivým na obsah lepku v potravě, celiakům, však může způsobit zdravotní potíže.   lab snm  