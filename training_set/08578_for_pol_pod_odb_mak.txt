 Začala demonstrace odborářů na Václavském náměstí, vysoká účast  --------------------    Ke zpravodajství: FOTO/aktuality; AUDIO; VIDEO   --------------------    Praha 21. května (ČTK) - Na Václavském náměstí začala demonstrace odborářů proti vládním reformám. Pořádající Českomoravská konfederace odborových svazů (ČMKOS) dostala do pražských ulic přes 40.000 lidí. Protest z pódia pod heslem "Otevřete oči" moderuje herečka a někdejší poslankyně Unie svobody Táňa Fischerová a místopředsedkyně ČMKOS Radka Sokolová.   "Nejenom odboráři, ale také lidé z některých občanských sdružení, ale také někteří pravicoví ekonomové upozorňují na nebezpečí důchodové reformy," prohlásila například Fischerová. Reformy podle ní hrozí chaosem celé zemi.   Z obrazovky za pódiem svůj vzkaz vyřídil například sociolog Jan Keller, k vidění byly "živé obrazy" ironizující pod zvukem písně Karla Gotta Být stále mlád důchodovou reformu. "Zdravotní sestry, hasiči, lékaři a záchranáři, ale i řada dalších profesí. Je možné, aby pracovali ještě v 70 letech," podotkl Sokolová.   Vláda podle odborářů nedokáže zabránit rozkrádání peněz z veřejných rozpočtů, nehledá konsensus s opozicí, sociálními partnery, ale ani s veřejností.   jd mal  