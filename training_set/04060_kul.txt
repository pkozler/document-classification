 Spisovatel Sinclair Lewis byl především brilantní satirik  --------------------    Ke zpravodajství: FOTO ve Fotobance   --------------------    Washington/Praha 9. ledna (ČTK) - Díky svým satirickým románům získal uznání i slávu americký spisovatel Sinclair Lewis, od jehož úmrtí uplyne 10. ledna 60 let. Za svůj život napsal úctyhodných 22 románů a několik divadelních her. Ve většině z nich se čtenář setkává s poněkud idealistickými hlavními hrdiny, kteří denně naráží na hranice všední a absurdní reality. Za své dílo získal Lewis v roce 1930 jako první Američan v historii Nobelovu cenu za literaturu.   Harry Sinclair Lewis se narodil 7. února 1885 v Sauk Centre, vesnici uprostřed minnesotské prérie, jako třetí syn venkovského lékaře. První únik z provinčního hnízda, kde nevzhledného chlapce šikanovali spolužáci, mu nabídla otcova knihovna. Ve 13 letech se Lewis pokusil utéct doopravdy a stát se bubeníkem v americko - španělské válce, ale otec jej brzy našel. Z domova se mu tedy podařilo dostat až na studia, která absolvoval na prestižní Yaleově univerzitě. Už během nich se podíval do Anglie a nechal se najmout na práci na Panamském průplavu, později dokonce pracoval jako zřízenec v utopické osadě amerického prozaika Uptona Sinclaira.   Poté hodně cestoval a živil se převážně jako novinář, editor a spisovatel. Proslavil se v roce 1920 románem Hlavní třída, ve kterém nezapomenutelně ztvárnil život amerického maloměsta.   zma ped  