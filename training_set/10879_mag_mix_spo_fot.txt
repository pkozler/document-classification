 Chobotnice Paul má svůj nadživotní pomník  --------------------    Ke zpravodajství: FOTO ve Fotobance  ID foto: F201101200213601, F201101200212801, F201101200212401, F201101200213101   --------------------    Berlín 20. ledna (ČTK) - Slavná chobotnice Paul, která bezchybně věštila výsledky loňského fotbalového mistrovství světa, se tři měsíce po své smrti dočkala pomníku v nadživotní velikosti. Představitelé akvária v Oberhausenu, kde hlavonožec žil až do svého skonu v říjnu loňského roku, dnes odhalili dvoumetrovou plastickou napodobeninu.   Pomník znázorňuje chobotnici, jak svými chapadly obepíná fotbalový míč. podle mluvčí akvária Tanji Munzigové skrývají útroby míče železnou urnu s popelem proslaveného tvora. Návštěvníci se na urnu mohou podívat proskleným okénkem v obřím fotbalovém míči pokrytém vlajkami účastníků MS. "Vyhověli jsme přání fanoušků a vytvořili toto pietní místo. Tento výtvor ukazuje také na to, jak lidé z celého světa Paula milovali," dodala Munzigová.   Chobotnice přesně určila výsledky sedmi zápasů německé reprezentace na mistrovství světa. Nemýlila se ani v předpovědi finálového zápasu mezi Španělskem a Nizozemskem. Během každého "věštění" spustili ošetřovatelé do Paulovy nádrže dvě plastové nádoby naplněné mušlemi s vlajkou soupeřících týmů na boku. Vítěze pak Paul "předpověděl" tím, že se z jedné z nádob nakrmil.   ohr gi kš  