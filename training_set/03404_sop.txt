 Bolívie startuje mezinárodní kampaň za legalizaci žvýkání koky  --------------------    Ke zpravodajství: FOTO ve Fotobance  ID foto: P200810040365301, FO01363093, FO00378208   --------------------    La Paz 13. ledna (ČTK) - Bolívie připravuje mezinárodní kampaň za legalizaci žvýkání lístků koky. Chce dosáhnout toho, aby OSN vydala prohlášení, podle kterého již nebude žvýkání koky posuzováno jako trestné jednání, informovala agentura DPA. Lístky koky jsou od roku 1961 na seznamu omamných látek OSN.   Bolivijský prezident Evo Morales ve středu oznámil, že ministr zahraničí David Choquehuanca bude v následujících dnech tento projekt prezentovat v Evropě.   "Máme dostatek právních, kulturních, sociálních a dokonce i vědeckých argumentů pro to, abychom dokázali, že koka není kokain," uvedl podle DPA Morales na tiskové konferenci v La Paz.   Keříky koky se pěstují v andských údolích Bolívie, ale také v řadě oblastí Kolumbie a Peru.V Andách lidé její lístky již po staletí žvýkají, což jim pomáhá potlačit pocit hladu, žízně a únavy. Rostlině se také přisuzuje léčivá moc například při aklimatizaci v horském prostředí. Poskytuje také vitamíny, vlákninu a proteiny.   Z této rostliny se ovšem vyrábí též kokain, který se pak distribuuje mimo jiné do Evropy a do Asie.   hro  