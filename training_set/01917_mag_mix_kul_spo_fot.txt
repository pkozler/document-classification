 Santa Cruz chce zpěvem pomoci chudým dětem v Paraguayi  --------------------    Ke zpravodajství: FOTO ve Fotobance  ID foto: F201101240199801, F201101150298401   --------------------    Londýn 27. ledna (ČTK) - Útočník Roque Santa Cruz z Blackburnu je dalším fotbalistou, který se dal na hudební dráhu. Útočník Blackburnu nazpíval skladbu  Let Your Love Shine  (Ať láska tvá září) a výtěžek z jejího prodeje má pomoci chudým dětem v jeho rodné Paraguayi.   Devětadvacetiletý Santa Cruz není prvním fotbalistou, který se objevil za mikrofonem. Útočník Chelsea Didier Drogba například natočil rapové album o svém fotbalovém úspěchu, hvězda Barcelony Lionel Messi hraje v revivalu slavné britské kapely Oasis.   Messiho krajan Carlos Tévez zase zpívá v kapele svého bratra a během působení v Manchesteru City dokonce napsal pro spoluhráče milostnou píseň.   pam gi kš  