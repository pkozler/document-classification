 Čtvrtfinále hokeje ČR - USA sledovalo na ČT4 přes milion diváků  Praha 12. května (ČTK) - Středeční čtvrtfinálové vítězství české hokejové reprezentace nad USA ve čtvrtfinále mistrovství světa v Bratislavě (4:0) přitáhlo k obrazovkám ČT4 v průměru 1,234 milionu dospělých diváků. To bylo sice méně než při pátečním zápasu Česká republika - Slovensko (1,415 milionu), ale vzhledem k odpolednímu termínu činil tentokrát podíl na publiku rekordních 54,81 procenta.   Z tohoto pohledu se jednalo o nejúspěšnější přenos v historii ČT4, sdělil ČTK mluvčí České televize Ladislav Šticha. Při duelu bývalých federálních partnerů v hlavním vysílacím čase činil podíl ze všech diváků, kteří se v danou chvíli dívali na televizi, 38 procent.   ktp gi  