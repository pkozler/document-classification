 Schenn vyhrál jako desátý Kanaďan produktivitu MSJ  --------------------    Ke zpravodajství: FOTO/aktuality   --------------------    Buffalo 6. ledna (ČTK) - Útočník Brayden Schenn ovládl jako desátý Kanaďan v historii produktivitu mistrovství světa hokejistů do 20 let. Devatenáctiletý centr, který působí v juniorské WHL v týmu Brandon Wheat Kings a v roce 2009 jej draftovalo v NHL Los Angeles, si připsal na šampionátu v Buffalu v sedmi zápasech 18 bodů za osm branek a deset asistencí.   Vítězstvím v kanadském bodování napodobil krajany Dala McCourta (v roce 1977), Wayna Gretzkého (1978), Shana Corsona (1986), Martyho Murrayho (1995), Jaroma Iginlu (1996), Mika Cammalleriho (2002), Nigela Dawese (2004), Patriceho Bergerona (2005) a Codyho Hogsona (2009). S 18 body se vyrovnal kanadskému rekord McCourta, který na historicky prvním turnaji vstřelil deset gólů a zaznamenal osm přihrávek.     Rekord šampionátu drží suverénně Švéd Peter Forsberg, který v roce 1993 na domácí půdě zaznamenal v sedmi zápasech 31 bodů za sedm branek a 24 asistencí.   Třikrát v historii dokázali ovládnout kanadské bodování mistrovství světa hráčů do 20 let čeští hokejisté. Jako prvnímu se to podařilo v roce 1983 Vladimíru Růžičkovi v tehdejším Leningradu (nyní Petrohradu) s 20 body za 12 branek a osm asistencí v sedmi zápasech za stříbrné Československo.   O sedm let později vyhrál produktivitu Robert Reichel, jenž přispěl ve Finsku k bronzu 21 body za 11 tref a deset přihrávek. V roce 2001 v Moskvě oslavil Pavel Brendl vedle mistrovského titulu i triumf v kanadském bodování, k němuž mu stačilo deset bodů za čtyři góly a šest asistencí.   Přehled nejproduktivnějších hráčů MSJ:     1977  Dale McCourt  (Kanada)  7  18  (10+8)     1978  Wayne Gretzky  (Kanada)  6  17  (8+9)     1979  Vladimir Krutov  (SSSR)  6  14  (8+6)     1980  Vladimir Krutov  (SSSR)  5  11  (7+4)     1981  Dieter Hegen  (SRN)  5  9  (8+1)     1982  Raimo Summanen  (Finsko)  7  16  (7+9)     1983  Vladimír Růžička  (ČSSR)  7  20  (12+8)     1984  Raimo Helminen  (Finsko)  7  24  (11+13)     1985  Esa Keskinen  (Finsko)  7  20  (6+14)     1986  Shayne Corson  (Kanada)  7  14  (7+7)     1987  Ulf Dahlén  (Švédsko)  7  15  (7+8)     1988  Alexandr Mogilnyj  (SSSR)  7  18  (9+9)     1989  Jeremy Roenick  (USA)  7  16  (8+8)     1990  Robert Reichel  (ČSFR)  7  21  (11+10)     1991  Doug Weight  (USA)  7  18  (5+13)     1992  Mikael Nylander  (Švédsko)  7  17  (8+9)     1993  Peter Forsberg  (Švédsko)  7  31  (7+24)     1994  Niklas Sundström  (Švédsko)  7  11  (4+7)     1995  Marty Murray  (Kanada)  7  15  (6+9)     1996  Jarome Iginla  (Kanada)  6  12  (5+7)     1997  Mike York  (USA)  6  10  (5+5)     1998  Jeff Farkas  (USA)  7  10  (6+4)     1999  Brian Gionta  (USA)  6  11  (6+5)     2000  Henrik Sedin  (Švédsko)  7  13  (4+9)     2001  Pavel Brendl  (ČR)  7  10  (4+6)     2002  Mike Cammalleri  (Kanada)  7  11  (7+4)     2003  Igor Grigorenko  (Rusko)  6  10  (6+4)      Patrik Bärtschi  (Švýcarsko)  6  10  (6+4)     2004  Nigel Dawes  (Kanada)  6  11  (6+5)     2005  Patrice Bergeron  (Kanada)  6  13  (5+8)     2006  Phil Kessel  (USA)  7  11  (1+10)     2007  Mikko Lehtonen  (Finsko)  6  10  (4+6)     2008  James vanRiemsdyk  (USA)  6  11  (5+6)     2009  Cody Hodgson  (Kanada)  6  16  (5+11)     2010  Derek Stepan  (USA)  7  14  (4+10)     2011  Brayden Schenn  (Kanada)  7  18  (8+10)       Pozn.: Za jménem a národností následuje počet odehraných utkání, počet bodů a bilance góly+asistence.   jip ohr    