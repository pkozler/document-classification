 Příjmy od Sazky klesají, zájemci slibují, že propad zastaví  --------------------    Ke zpravodajství: GRAFIKA   --------------------    Praha 12. ledna (ČTK) - Příjmy, které dostávají sportovní organizace od Sazky od roku 2004, klesají a v roce 2009 se dostaly na 179 milionů korun. To je jen necelá pětina částky, kterou dostávaly na začátku století. Pokles začíná v roce 2004, kdy Sazka začala splácet multifunkční halu v Libni. Zájemci o loterijní společnost slibují, že propad zastaví.   Sazka si i přes určitý pokles v posledních letech udržuje čistý roční zisk výrazně nad hranicí jedné miliardy korun, více než tři čtvrtiny této sumy však spolknou dluhy za halu. V letech 2005 až 2007 sport navíc přišel přibližně o tři čtvrtě miliardy kvůli novele o DPH. Tu sice Sazka musí odvádět i v současnosti, ale stát tuto částku sportu kompenzuje zvláštní dotací.   Pro loňský rok měli akcionáři slíbeno 234 milionů korun, ale splátky přicházejí se značným zpožděním a některé svazy s nimi už ani reálně nepočítají. Pro letošek slíbil generální ředitel Sazky Aleš Hušák 187 milionů korun. Najít je chce úsporami a prodejem majetku.   Podobný příslib udělali ve svých nabídkách i uchazeči o Sazku. Martin Ulčák nabízí 200 milionů ročně na deset až patnáct let s podmínkou, že si Sazka udrží čistý zisk na současné úrovni. Konkurenční Synot slíbil dokonce 250 milionů ročně v příštích patnácti letech, Penta "jen" 130 milionů, ale s garancí na třicet let.   Všichni tři uchazeči zároveň nabídli dvě až tři miliardy na okamžitou pomoc. Penta za to chce získat stoprocentní podíl, Synot by se spokojil s dvěma třetinami akcií, Ulčák přímý vstup do společnosti nepožaduje a netrvá ani na změně jejího vedení. Radovan Vítek, který skupuje dluhy Sazky a hrozí jí insolvenčním řízením, zatím žádnou oficiální nabídku nepředložil.   Všechny současné nabídky znamenají jen zastavení propadu příjmů. K miliardě korun, kterou si akcionáři rozdělovali před výstavbou haly, mají hodně daleko.     Hospodaření Sazky (v milionech korun):       Rok  2010  2009  2008  2007  2006  2005  2004  2003  2002  2001  2000     Čistý zisk  1250  1250  1300  1415  1703  1555  1322  1417  1202  1134  1073     odvody akcionářům  234  179  446  458  243  535  697  1010  1000  960  898     z toho ČSTV  159  121  303  311  165  363  473  686  680  652  610     DPH     283  255  219          Poznámka: Za rok 2010 je uveden odhad.       Nabídky zájemců o Sazku:       Zájemce  Okamžitý vklad  Požadovaný podíl  Pro akcionáře ročně  Na období     Penta  2-3 mld  100%  130 mil  30 let     Synot  2-3 mld  66%  250 mil  15 let     Ulčák  Podle potřeby  0%  200 mil  10-15 let     jo okr  