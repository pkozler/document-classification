 Dobeš zveřejní vzorové úlohy pro testování žáků 5. a 9. tříd  Praha 17. ledna (ČTK) - Ministerstvo školství dnes zveřejní vzorové úlohy pro plošné testování žáků 5. a 9. tříd. Zároveň předloží standardy, které popisují, co by měli tito žáci umět a znát. K testům, které připravila pracovní skupina na ministerstvu, se poté bude moci vyjadřovat odborná veřejnost. Plošné testování má začít v roce 2013, na rozdíl od státních maturit by se testy vyplňovaly na počítači. Někteří učitelé ale plán kritizují, prý povede k "biflování" měřených znalostí a vytlačování slabších žáků.   V říjnu tohoto roku by se mělo na vybraných školách uskutečnit pilotní ověřování, v roce 2012 pak velká generálka. Mnoho škol zatím nemá potřebné počítačové vybavení na podobný projekt, peníze na techniku ale mohou získat z fondů EU. Dobeš chce také vyhlásit výběrové řízení na společnosti, které by připravily testování po obsahové a technické stránce.   kli mkv  