 V Brně-Maloměřicích vykolejily vagony, škoda činí 3,5 milionu  Brno 23. ledna (ČTK) - Na nákladovém nádraží v Brně-Maloměřicích v sobotu večer vykolejila cisterna, do které poté narazil osobní vlak. Vzniklou škodu odhadla Drážní inspekce na 3,5 milionu korun. Podle operačního důstojníka hasičů se při nehodě nikdo nezranil.   "Cisterna se převrátila na bok a poškodila sloup trakčního vedení a další součásti dráhy. Do poškozených zařízení následně narazil osobní vlak," uvedl mluvčí Drážní inspekce Martin Drápal.   Neštěstí se stalo asi ve 22:00. Velké seřaďovací nádraží v Maloměřicích neslouží běžné osobní dopravě. Následky srážky odstraňují dva jeřáby.   tmd mkv  