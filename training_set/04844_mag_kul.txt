 Vánoční album Bílé v hitparádě padá, stále vede Kabát  --------------------    Ke zpravodajství: FOTO ve Fotobance  ID foto: F201012140308701, P201007310564701, F201012020873401, F201010060286601   --------------------    Praha 11. ledna (ČTK) - Z druhého na sedmé místo klesla v domácí hitparádě nejprodávanějších alb vánoční nahrávka Lucie Bílé. Novinka kapely Kabát Banditi Di Praga zůstává v čele již měsíc, hned dvě alba na druhém a sedmnáctém místě mají v první dvacítce Nightwork. Na svých internetových stránkách to uvedla česká pobočka Mezinárodní federace hudebního průmyslu (IFPI).   Na třetím místě je stejně jako minulý týden album Hany Hegerové Mlýnské kolo v srdci mém. Čtvrtá příčka patří výběru hitů Benefice černých koní Petra Hapky a Michala Horáčka. Na páté místo si z osmého polepšil soundtrack Daniela Landy k filmu Tacho, v němž zpěvák hraje hlavní roli.   Na šestém místě zůstalo "posmrtné" album Michaela Jacksona nazvané prostě Michael. Osmý je písničkář Xindl X s Praxí relativity, devátý Richard Müller s albem Už a desítku nejprodávanějších nahrávek uzavírá Shakira s deskou Sun Comes Out / Sale El Sol.   Ve druhé desítce hitparády domácí interprety a kapely zastupují Dan Bárta a Balzar trio, Chinaski a Michal David.   Ze zahraniční tvorby se dále na tuzemském trhu dobře prodávaly nahrávky Robbieho Williamse, Black Eyed Peas, Rihanny, Pink a Norah Jonesové.   Oficiální žebříček 50 nejprodávanějších alb a výběrů populární hudby publikuje česká pobočka IFPI každý týden na základě hlášení prodejen pokrývajících téměř polovinu objemu prodeje zvukových nosičů v České republice.         1. Kabát - Banditi Di Praga       2. Nightwork - Tepláky aneb Kroky Františka Soukupa       3. Hana Hegerová - Mlýnské kolo v srdci mém       4. Hapka/Horáček - Benefice černých koní       5. Daniel Landa - Tacho         6. Michael Jackson - Michael       7. Lucie Bílá - Bílé Vánoce       8. Xindl X - Praxe relativity       9. Richard Müller - Už       10. Shakira - Sun Comes Out / Sale El Sol     jir kš  