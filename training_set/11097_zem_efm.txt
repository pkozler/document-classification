 Lesy ČR zveřejní detaily k tendru na prodej dřeva a lesní práce  --------------------    Ke zpravodajství: AUDIO; FOTO/aktuality   --------------------    Praha 2. května (ČTK) - Lesy České republiky dnes zveřejní podrobnosti k pětiletému tendru na prodej dřeva a lesní práce od roku 2012. Státní podnik již v minulém týdnu odeslal oznámení o soutěži na portál veřejných zakázek. Tendr kritizují například ekologické Hnutí Duha a některé dřevozpracovatelské organizace.   Podle dosud známých informací bude tendr vypsán jako jedna veřejná zakázka, která bude rozdělena na 117 částí. Každý rok by se mělo soutěžit na pětině území. Vítězové mají provádět jak pěstební práce, tak dřevo těžit a dále jej sami i prodávat. Podrobné informace dnes vedení LČR představí novinářům na tiskové konferenci v Praze.   LČR patří asi polovina lesů v zemi, celkem to činí přes 1,3 milionu hektarů. Z nich do tendru půjde zhruba 90 procent plochy. Přibližně desetinu lesů státní podnik spravuje prostřednictvím svých pěti lesních závodů.   Kritici tendru navrhovali to, aby soutěž byla odložena na červen a zahájila se nová diskuse nad podmínkami tendru. Ministr zemědělství Ivan Fuksa (ODS) výzvu k odložení soutěže odmítl.   vju  