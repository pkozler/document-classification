 Norský film o nápravném ústavu "obléklo" studio Barrandov  --------------------    Ke zpravodajství: FOTO ve Fotobance  ID foto: F201101290234001, F201101290233101, F201101290232001   --------------------    Praha 31. ledna (ČTK) - Mezinárodní premiéru měl v těchto dnech norský snímek King of Devil's Island režiséra Mariuse Holsta. Na výrobě tohoto historického dramatu z počátku dvacátého století spolupracovalo i pražské Barrandov Studio. Jeho oddělení rekvizit Fundus zapůjčilo pro natáčení zhruba 100 kompletních kostýmů.   "Příběh, inspirovaný skutečnými událostmi, se odehrává v roce 1915 v úchvatné krajině poblíž norského Osla - v chlapeckém nápravném ústavu na ostrově Bastö. Ten proslul krutostí, s níž personál přistupoval ke svým svěřencům, když je využíval jako levnou pracovní sílu. Hlavní roli ve filmu přijal známý herec Stellan Skarsgard (Dobrý Will Hunting, Mamma Mia!, Goyovy přízraky)," sdělila ČTK mluvčí barrandovského studia Dušana Chreneková.   Kostýmní výtvarnice Katja Watkinsová, která v Praze kostýmy vybírala, podle ní navštěvuje sklady barrandovského fundusu opakovaně. Byla kostýmní výtvarnicí u filmu Maria Larsson's Everlasting Moment režiséra Jana Troella nebo u dokončovaného snímku režisérky Lisy Ohlinové Simon and the Oaks, který bude mít premiéru již v únoru tohoto roku.   "Holstův snímek je důkazem nadšení, které naše práce vzbuzuje u severských partnerů. Norské, finské nebo švédské produkce se k nám pravidelně vracejí," komentovala to ředitelka divize Fundus Věra Krátká.   bor kš  