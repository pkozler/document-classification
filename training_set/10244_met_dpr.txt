 V Karlovarském kraji může ztěžovat dopravu nový sníh a místy mlha  Karlovy Vary 28. ledna (ČTK) - V Karlovarském kraji musí být řidiči při jízdě opatrní, dopravu může ztěžovat nový sníh a místy i mlha. Teplota se v regionu pohybuje mezi minus třemi až sedmi stupni pod nulou, slabě fouká a vyskytují se občasné sněhové přeháňky. Všechny cesty jsou ale v současnosti podle dispečinku krajských silničářů sjízdné.   Nového sněhu napadaly přibližně tři centimetry a na méně frekventovaných silnicích zůstává při teplotách pod bodem mrazu ležet. Místa pod ním mohou být i umrzlá, a silnice jsou tak kluzké. Na komunikacích první třídy sníh po chemickém ošetření taje, jsou převážně mokré. Ujetá vrstva sněhu pak zůstává na cestách ve vyšších horských polohách.   vlm mol  