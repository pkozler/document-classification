 Některé jihočeské silnice mohou namrzat  České Budějovice 17. ledna (ČTK) - Na silnicích na Jindřichohradecku, které jsou udržované inertním posypem, se může místy tvořit náledí. Na komunikacích na Šumavě a Prachaticku pak může namrzat voda, která vytéká z přilehlých pozemků, varují jihočeští silničáři. Místy se v kraji tvoří mlha, řidiči by měli proto jezdit se zvýšenou opatrností.   Teplota se na jihu Čech pohybuje mezi minus pěti až plus třemi stupni Celsia. Silnice prvních tříd jsou suché a vymrzlé. Na silnicích druhých a třetích tříd na Strakonickou mohou být místa, kam vytéká voda z okolí, jsou vlká po chemickém ošetření.   Meteorologové na dnešek předpovídají zataženo a mlhavo, na horách a během dne místy i v nižších polohách polojasno. Nejvyšší denní teploty se budou pohybovat mezi dvěma a pěti stupni, při zmenšené oblačnosti kolem osmi stupňů.   kpe jpt    