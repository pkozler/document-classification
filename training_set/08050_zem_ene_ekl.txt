 Vodohospodářský veletrh Watenvi se bude konat v dvouletém cyklu  --------------------    Ke zpravodajství: FOTO/aktuality; AUDIO   --------------------    Brno 24. května (ČTK) - Další ročník Mezinárodního vodohospodářského a ekologického veletrhu Watenvi se bude konat až v roce 2013. Pořadatelé akce, jimiž jsou Sdružení oboru vodovodů a kanalizací ČR (SOVAK) a Veletrhy Brno, jsou pro dvouletý cyklus, nikoli pro každoroční pořádání jako dosud. Na letošním ročníku Watenvi, který dnes začal na brněnském výstavišti, to uvedl místopředseda SOVAK Miroslav Nováček. Podle něj se tato změna děje na návrh vystavovatelů. Podobné evropské vodohospodářské akce se prý také konají jednou za dva roky.   Přechod na dvouletý cyklus mimo jiné ušetří vystavovatelům i organizátorům náklady.   Vodohospodářský veletrh tvoří Mezinárodní vodohospodářská výstava Vodovody - kanalizace a Mezinárodní veletrh technologií pro tvorbu a ochranu životního prostředí. Veletrh představuje novinky ve vodním a odpadovém hospodářství a v ochraně životního prostředí. Letos se ho účastní téměř 200 vystavovatelů z 13 zemí.   lab hj  