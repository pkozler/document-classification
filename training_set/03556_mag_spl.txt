 Na rekordní sólovou plavbu se vydal podruhé Thomas Coville  --------------------    Ke zpravodajství: FOTO ve Fotobance  ID foto: P200801200254801, FO01121184   --------------------    Brest (Francie) 29. ledna (ČTK) - Již druhý pokus o sólové obeplutí světa bez zastávky v rekordním čase zahájil dnes v západofrancouzském Brestu Francouz Thomas Coville. Se svým 32 metry dlouhým trimaranem Sodebo chce překonat rekord svého krajana Francise Joyona, napsala agentura AFP.   Coville odrazil od mola v přístavu Château v 8:50 SEČ, ale fiktivní startovní čáru za ostrovem Ouessant by měl překročit do 14:00 SEČ.   Covilleův krajan Joyon se svým trimaranem Idec dosáhl rekordního času 57 dní, 13 hodin, 34 minuty a šest vteřin na plavbě kolem světa bez zastávky v lednu 2008.   Při předchozím pokusu v lednu roku 2009 Coville neuspěl. Cestu dokončil za 59 dní, 20 hodin, 47 minut a 43 vteřin.   hit jup  