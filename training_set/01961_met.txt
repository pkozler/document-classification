 Počet obětí záplav v Brazílii dosáhl 830, nezvěstných je 518  Rio de Janeiro 27. ledna (ČTK) - Počet obětí záplav a sesuvů půdy, které zasáhly brazilský stát Rio de Janeiro před 14 dny, stoupl na 830. Dalších 518 osob je evidováno jako nezvěstných, oznámila dnes agentura AFP s odvoláním na místní úřady.   Neštěstí je podle statistik OSN druhým nejhorším v brazilské historii, více obětí si vyžádala jen epidemie meningitidy, která v roce 1974 zabila 1500 lidí.   I letošní katastrofa si podle odhadů patrně vyžádá přes 1000 obětí vzhledem k počtu pohřešovaných. Dalších zhruba 21.000 lidí připravily záplavy a sesuvy půdy v oblasti vzdálené necelých 100 kilometrů od Ria de Janeiro o střechu nad hlavou.   Záplavy a sesuvy půdy jsou v Brazílii v tomto ročním období poměrně běžné, rozsah těch letošní je ale neobvyklý.   rv ank  