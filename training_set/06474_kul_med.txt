 Nadace udělí Cenu Karla Havlíčka Borovského za rok 2010  --------------------    Ke zpravodajství: FOTO/aktuality; AUDIO   --------------------    Havlíčkův Brod 26. května (ČTK) - Nadace Český literární fond dnes v Havlíčkově Brodě udělí novinářskou Cenu Karla Havlíčka Borovského za rok 2010. Dva mladí novináři pak získají od zástupců města a kraje Vysočina Novinářské křepelky, ceny pro žurnalisty do 33 let. Nadace pořádá tuto akci počtrnácté.   Předání prestižních cen se tradičně uskuteční v sále Staré radnice. Správní rada nadace uděluje ceny na návrh odborné poroty, jíž letos předsedala Martina Riebauerová. Hlavní novinářská cena je dotována 50.000 korunami. S Novinářskými křepelkami je spojena symbolická částka 3333 korun. V Havlíčkově Brodě se předávání koná pravidelně od roku 2000, předchozí dva ročníky byly v Praze.   Loni převzal výroční cenu Jaroslav Kmenta z Mladé fronty Dnes. Ocenění dostal za za dlouhodobou a důslednou investigativní žurnalistiku.          bjr hj  