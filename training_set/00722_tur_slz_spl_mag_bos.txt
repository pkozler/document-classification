 TripAdvisor: Nejlepší hotel na světě je pražský U Zlaté studně  --------------------    Ke zpravodajství: ilustrační FOTO ve Fotobance  ID foto: F201011300233101, F201012010320801   --------------------    Praha 19. ledna (ČTK) - Nejlepším hotelem na světě je podle hlasování uživatelů cestovatelského serveru TripAdvisor pražský hotel U Zlaté studně. Druhé místo obsadil hotel Anastatis Apartments v Řecku, za kterým následoval hotel Riad Le Calife v Maroku.   Internetový server Independent upozornil, že do desítky nejlepších hotelů světa se neprobojoval žádný hotel ze Spojených států. Evropa má v první desítce celkem šest zástupců, zatímco Afrika, Karibik, Jižní Amerika a Asie mají po jednom zástupci.   Hotel U Zlaté studně, který se nachází na Malé Straně přímo pod hradbami Pražského hradu, již loni zvítězil v anketě serveru TripAdvisor o nejlepší luxusní hotel světa.   pmh dvd  