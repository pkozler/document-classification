 V úseku mezi Kojetínem a Tovačovem vyjedou po letech dobové vlaky  Kojetín (Přerovsko) 6. května (ČTK) - O tři desítky let zpátky v čase se ocitnou v neděli příznivci historické železnice na trati mezi Kojetínem a Tovačovem na Přerovsku. V úseku, na němž v květnu 1981 přestala jezdit pravidelná osobní doprava, se mohou svést při příležitosti tohoto výročí dobovými motorovými vlaky. ČTK to dnes řekla regionální mluvčí Českých drah Kateřina Šubová.   "Vedle dobového motoráčku dokreslí atmosféru zašlých časů i průvodčí v tehdejších uniformách a lepenkové jízdenky. Vlak bude zastavovat v původních zastávkách Uhřičice obec a Oplocany. Akce bude takovou nostalgickou, vzpomínkovou jízdou," uvedla mluvčí.   Doplnila, že se na trase uskuteční celkem šest jízd v každém směru. "Jeden pár vlaků s odjezdem z Kojetína v 11:24 a zpět z Tovačova ve 12:14 je určen speciálně pro železniční fotografy a fandy," řekla mluvčí.   Vlaky z Kojetína budou dále vyjíždět v 08:15, 09:24, 10:24, 13:24, 14:24, 15:24. V opačném směru z Tovačova v 08:45, 09:54, 10:54, 13:54, 14:54 a v 15:54. Za jednu jízdu dospělí zaplatí 30 korun, za zpáteční jízdenku 50 Kč. Děti od šesti do 15 let dají 20 korun za jednu jízdu, za zpáteční jízdenku o deset korun více.   Vladimír Onderka dr  