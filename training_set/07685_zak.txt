 Informace hasičského záchranného sboru  Praha 23. ledna (ČTK) - Na území České republiky hasiči v sobotu zaznamenali 56 požárů, které způsobily škodu čtyři miliony korun. Nikdo při nich nezemřel, dva lidé byli zraněni. Na internetových stránkách o tom dnes informoval Hasičský záchranný sbor ČR.   Škodu zhruba 1,5 milionu korun způsobil v sobotu odpoledne rozsáhlý požár rodinného domu a přilehlé hospodářské budovy v Jedlí na Šumpersku. Dva lidé se při něm nadýchali zplodin. Příčina požáru se vyšetřuje,   Rodinný dům a dílna hořely kolem 22:30 ve Vlčí na Plzeňsku. Oheň zničil majetek v hodnotě 1,2 milionu korun, příčinou neštěstí byla technická závada komínového tělesa.   ČTK  