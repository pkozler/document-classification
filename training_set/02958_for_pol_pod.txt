 STEM: Obliba Nečase a Schwarzenberga klesá, stále vede Sobotka  --------------------    Ke zpravodajství: GRAFIKA   --------------------    Praha 21. ledna (ČTK) - Popularita ministerského předsedy a lídra ODS Petra Nečase a také ministra zahraničí a předsedy TOP 09 Karla Schwarzenberga už více než půl roku klesá, naopak pokles obliby ministra vnitra a šéfa Věcí veřejných (VV) Radka Johna se poprvé po půl roce zastavil. Vyplývá to z lednového průzkumu agentury STEM, jeho výsledky má ČTK k dispozici. Nejpopulárnějšími politiky v zemi jsou teď dva hlavní kandidáti na funkci předsedy opoziční ČSSD Bohuslav Sobotka a Michal Hašek.   Statutární místopředseda ČSSD Sobotka a jihomoravský hejtman a předseda Asociace krajů ČR Hašek jsou jediní politici, které podle průzkumu příznivě hodnotí většina lidí: Sobotku 56 procent a Haška 52 procent lidí. U Sobotky je to stejně jako loni v listopadu, u Haška o tři procenta více. Zlepšil se i ministr vnitra John, jehož popularita klesla od června do listopadu loňského roku ze 62 na 34 procent, nyní ho pozitivně vnímá 36 procent lidí. Ještě loni v létě byl John nejpopulárnějším českým politikem.   Naopak popularita Nečase a Schwarzenberga trvale půl roku klesá. Nečase loni v červnu hodnotilo pozitivně 54 procent lidí, v listopadu to bylo 49 procent a nyní 41 procent. Schwarzenberga loni v červnu pozitivně hodnotilo 55 procent lidí a byl tehdy po Johnovi druhým nejpopulárnějším politikem. Do listopadu jeho popularita klesla na 49 procent a nyní je 45 procentech.   hš mkv  