 Chřipky jsou v hradeckém kraji na vzestupu, hrozí epidemie  Hradec Králové 21. ledna (ČTK) - V Královéhradeckém kraji během minulého týdne vzrostl počet lidí s respiračními chorobami včetně chřipky téměř o 41 procent. Nemocných přibylo ve všech věkových skupinách. Epidemii hygienici teprve očekávají. Vyplývá to z informací krajské hygienické stanice.   "Zvláště na podkladě virologických nálezů lze usuzovat, že se nalézáme v období před nástupem epidemické vlny," uvedli hygienici.   Nejvíce nemocných je mezi dětmi, kde nemocnost překročila epidemiologický práh více neý 2,5krát. Naopak starší lidé museli vyhledat lékaře nejméně často. Celkově bylo 1627 nemocných v přepočtu na 100.000 obyvatel. Hygienici vyhlašují epidemii, pokud ochoří více než 2000 osob.   jlc sap  