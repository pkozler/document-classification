 Američan Bruno Mars ovládl britské hitparády desek i singlů  --------------------    Ke zpravodajství: FOTO ve Fotobance  ID foto: F201101170555501, F201012110062401   --------------------    Londýn 24. ledna (ČTK) - Hned dvojnásobný úspěch zaznamenal americký zpěvák Bruno Mars, když s debutovým albem Doo-Wops &amp; Hooligans obsadil první místo v britské hitparádě nejprodávanějších desek a jeho song Grenade se druhý týden udržel v čele ostrovního žebříčku singlů. Podle agentury Reuters o tom v neděli informovala společnost The Official Charts Company, která oficiální hitparády sestavuje.   Mars je podle ní prvním samostatně vystupujícím muzikantem za poslední čtyři roky, který se svými počiny obsadil první místa v obou žebříčcích. Naposledy se to v roce 2007 podařilo britskému zpěvákovi a skladateli Mikovi.   Marsovo album Doo-Wops &amp; Hooligans se na čelo hitparády desek vyhouplo hned v prvním týdnu od uvedení do prodeje. Na druhou příčku tak sesadilo desku Loud barbadoské zpěvačky Rihanny. Na třetím místě skončil další nováček v hitparádě, album Ritual britské rockové skupiny White Lies.   Žebříček singlů vede Mars před britskou zpěvačkou Adele a jejím novým singlem Rolling in the Deep. Dalšími novinkami v žebříčku jsou londýnský rapper Wretch 32 se songem Traktor na pátém místě následovaný Britney Spearsovou s písní Hold It Against Me.   kne jnd  