 V Orlických horách hoří les, hasiči nasadili letadlo  Orlické Záhoří (Rychnovsko) 20. května (ČTK) - U Orlického Záhoří v Orlických horách začal dnes odpoledne hořet les. Do boje s plameny na asi třetině hektaru lesa hasiči vyslali čtyři jednotky a nasadili i speciální letadlo. Příčinou ohně zřejmě byla nedbalost při pálení klestí, řekl ČTK operační důstojník rychnovských hasičů.   K ohni hasiči vyrazili před 14:30. Letadlo vodu nabírá na polním letišti v Kačerově. Vodu mu hasiči přivážejí z nedalekého rybníka. Při požáru a jeho hašení nebyl nikdo zraněn.   ry jpt    