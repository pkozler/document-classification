 Záplavy a sesuvy na Srí Lance si vyžádaly 13 obětí na životech  Kolombo 11. ledna (ČTK) - Záplavy a sesuvy půdy, které v důsledku prudkých dešťů zažívá Srí Lanka, si od víkendu vyžádaly 13 lidských životů. Přes 120.000 lidí muselo opustit svoje domovy, informovala dnes agentura AP.   Obyvatelé evakuovaní z postižených oblastí se uchýlili do provizorních táborů.   Vláda vyslala na pomoc záchranářům i armádní letouny a plavidla, jimiž jsou postiženým dopravovány hlavně potraviny. Armáda také pomáhá při evakuaci především ve východním okrese Batticaloa, který je živlem zasažen nejhůře.   hit ank  