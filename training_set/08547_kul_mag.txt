 Festival otrlého diváka od 1. do 6. února v kině Aero  --------------------    Ke zpravodajství: FOTO ve Fotobance  ID foto: FO03016972, FO03016905   --------------------    Praha 25. ledna (ČTK) - Už posedmé přivítá pražské kino Aero festival otrlého diváka. Uskuteční se od 1. do 6. února a už na leccos zvyklým filmovým fanouškům nabídne 16 programových bloků a k tomu dvě přednášky.   Letošní programovou skladbou se podle organizátorů proplétá ústřední téma ženy. Ženy silné, svůdné, uražené, vyzývavé, raněné i zraňující, blondýny či černovlásky. Dramaturgové všechny tyto dámy a dívky dobře znají a pozvali je k audienci na plátno tohoto žižkovského kina.   "Při výběru filmů do letošního programu bylo naším cílem poukázat na opomíjený fakt, že takzvaně pokleslé filmy nejsou jen prvoplánovou přehlídkou násilí a nahoty, ale mají také výrazné emancipační tendence. Proto naše zaměření na ženy namísto juvenilní fascinace jejich zevnějškem spíše cílí na snímky, kde si silné hrdinky razí svou cestu maskulinním světem," uvedl k programu člen dramaturgického týmu Jiří Flígl.   Ti, kteří do Aera chodí už léta, vědí, že festival otrlého diváka už netvoří jen projekce filmů, ale i speciální výzdoba kina. Stejně jako dříve dostane svůj prostor v programu také kostýmní "otrlá" projekce, kdy jsou diváci vyzváni, aby se na představení snímku Chladný jako led dostavili v relevantním kostýmu. Tím je míněna hiphopová móda počátku 90. let. Tedy období, kdy se jako první bílý rapper dočkal masivní popularity představitel hlavní role tohoto snímku Vanilla Ice.   "Každý, kdo přijde na projekci v prďáckém ohozu ala začátek 90’s, bude organizátory festivalu přímo na místě odměněn nemalým množstvím drinků," slibují organizátoři.   Oživením má být vystoupení členů legendárního tetovacího a piercingového studia HELL.cz před vybranými projekcemi. Přičemž vítězi soutěže probíhající právě na  www.otrlydivak.cz  bude před zahajovací projekcí přímo na podiu zdarma aplikován piercing na zvolené části těla.   Festival má i originální upoutávku, která je kromě webu k dosažení i ve spřátelených kinosálech.   Prodej vstupenek uvolnili organizátoři právě dnes, stojí sto korun. Návštěvníci si na festivalu, označovaném za "přehlídku filmové (ne)estetiky", mohou vybrat například mezi snímky Kurevská nakládačka (Bitch Slap), Holky s mačetami útočí! (Machete Maidens Unleashed!), Plivu na tvůj hrob (I Spit on Your Grave), Podle hvizdu poznáž pizdu (Pussy Talk) či Černé Vánoce (Black Christmas), což rozhodně nebude romantický příběh o nejkrásnějších svátcích roku.   Jiří Borovička dr  