 Nošovický Hyundai vykázal za tři čtvrtletí v zisk 1,5 miliardy Kč  Nošovice (Frýdecko-Místecko) 26. ledna (ČTK) - Nošovická automobilka Hyundai zvýšila za první tři čtvrtletí minulého roku zisk na 86 milionů dolarů (asi 1,55 miliardy Kč). Ve stejném období roku 2009 byla ve ztrátě 1,35 miliardy Kč. Loni v pololetí měla zisk 23,6 milionu dolarů (425 milionů Kč). Tržby firmy od ledna do září meziročně vzrostly o 70 procent na 33 miliard korun. ČTK to zjistila z výsledků mateřské firmy Hyundai Motor Company. Za celý loňský rok zatím finanční výsledky nezveřejnila.   Závod Hyundai v Česku za celý minulý rok vyrobil 200.135 aut. Meziročně tak zvýšil produkci o 70 procent, což předčilo plány jihokorejské společnosti.   rkj mol  