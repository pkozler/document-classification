 Ministr a šéfové komory a odborů dnes jednají o odchodu lékařů  Praha 20. ledna (ČTK) - Na vůbec prvním oficiálním jednání o řešení situace, kdy téměř 3800 lékařů v nemocnicích podalo kvůli nespokojenosti s výší platů výpověď, se dnes sejdou ministr zdravotnictví Leoš Heger (TOP 09), prezident České lékařské komory (ČLK) Milan Kubek a předseda Lékařského odborového klubu - Svazu českých lékařů (LOK-SČL) Martin Engel. Ministr dnes také představí protikorupční plán, chce získat peníze na vyšší platy omezením korupce.   Heger doufá, že se podaří s odboráři i komorou najít dohodu. Chce usilovat o to, aby alespoň část doktorů rozhodnutí změnila a zůstala. O víc peněz z rozpočtu žádat nehodlá. Nabídl lékařům, že vyjedná s premiérem Petrem Nečasem (ODS), aby lékařům dala záruky vláda, když jeho slovo nestačí. Heger slibuje, že peníze na platy přinesou reformy. Je připraven rezignovat, pokud by odboráři usoudili, že tím se situace vyřeší.   ktk nam pba  