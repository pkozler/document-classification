 Britské hitparádě kraluje Rihanna, přepsala její historii  --------------------    Ke zpravodajství: FOTO ve Fotobance  ID foto: F201101040079001, P201011170552201, F201011160330701   --------------------    Londýn 10. ledna (ČTK) - Zpěvačka R&amp;B Rihanna vzala britskou hitparádu doslova útokem. Obsadila nejvyšší příčku v žebříčku alb i singlů. Oznámila to společnost Official Charts Company, která hudební přehled sestavuje.   Barbadoská umělkyně podle hudebních představitelů přepsala dějiny, když jako první sólová zpěvačka v historii britské hitparády obsadila v po sobě jdoucích letech čelo žebříčku s pěti různými singly. Nyní se jí to podařilo s hitem What's My Name. Stejného úspěchu dosáhl jen Elvis Presley v padesátých letech.   Dvaadvacetiletá Rihanna sesadila z čela žebříčku loňského vítěze britské televizní soutěže pěveckých talentů X Factor Matta Cardla. Jeho píseň When We Collide po třech týdnech klesla na druhé místo.   Album Rihanny s názvem Loud si i pro tento týden udrželo nejlepší pozici, na druhou příčku se z třetí posunul britský rapper Plan B s nahrávkou The Defamation Of Strickland Banks.   Třetí příčku nejlepších singlů obsadila skladba The Time (Dirty Bit) od americké hiphopové skupiny Black Eyed Peas a na třetím místě v albech skončila skupina Take That s počinem Progress.   zpt  