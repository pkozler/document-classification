 Středočeské silnice pokrývá nový, rozbředlý nebo ujetý sníh  Praha 24. ledna (ČTK) - Středočeské silnice pokryl nový, rozbředlý nebo ujetý sníh. Řidiči by měli být opatrní na všech silnicích včetně dálnic a rychlostních komunikací, vyplývá z informací Ředitelství silnic a dálnic. Na většině území ráno sněžilo.   Na dálnicích leží rozbředlý sníh po chemickém ošetření, silnice prvních tříd jsou převážně holé a mokré. Nejvíce problémů mohou motoristé očekávat na komunikacích nižších tříd. Na ujetý sníh ošetřený posypem narazí řidiči například na Benešovsku, Kokořínsku nebo Berounsku.   zik mol  