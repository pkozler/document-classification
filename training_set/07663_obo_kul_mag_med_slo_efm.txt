 Cinema City je menší než Palace Cinemas, přesto jej koupí  --------------------    Ke zpravodajství: FOTO ve Fotobance  ID foto: F201002260369501   --------------------    Praha 20. ledna (ČTK) - Vizitky společností Cinema City a Palace Cinemas:     Cinema City (nyní má pět multikin)   - V České republice působí od roku 1999, první multiplex, zrekonstruovanou Galaxii v Praze na Hájích, otevřela o dva roky později. Nyní provozuje tři multiplexy v Praze (ještě Galaxie na Zličíně a v OC Flora, kde má též trojrozměrné kino IMAX), v Pardubicích a v Plzni.   - Dnes bylo oznámeno, že Cinema City koupí konkurenčního provozovatele kin Palace Cinemas.   - V roce 2008 vykázala společnost v ČR tržby 266 milionů a ztrátu 23 milionů korun před zdaněním, o rok dříve utržila 243 milionů a ztráta dosáhla 15,5 milionu korun. Mezi roky 2003 až 2006 vykazovala firma zisk v řádu desítek milionů korun ročně.   - V roce 2008 byla kvůli nedostatku návštěvníků jako první firma v ČR přinucena uzavřít multikino, a to v obchodním centru Novodvorská Plaza.   - Vedle ČR působí Cinema City v domovském Izraeli, v Maďarsku, Rumunsku a Bulharsku. Celkem provozuje 34 multiplexů s přibližně 350 sály.     Palace Cinemas (nyní má osm multikin)   - V ČR působí od roku 1999, kdy otevřela multikino v brněnské Olympii. Nyní provozuje čtyři multiplexy v Praze (Slovanský dům, Nový Smíchov, Park Hostivař a Letňany), dva v Brně (Olympia a Velký Špalíček) a dále v Ústí nad Labem a Liberci.   - V roce 2009 vykázala společnost v ČR tržby 497 milionů a ztrátu 12,8 milionu korun, o rok dříve měla při tržbách 528 milionů zisk před zdaněním 19 milionů korun.   - Pod společnost spadá i filmový distributor Palace Pictures, vedle ČR působí Palace Cinemas i na Slovensku a v Maďarsku.   pvl ped jw  