 Třináctiletá dívka se zabila při lyžování v Dolní Moravě  Dolní Morava (Orlickoústecko) 28. ledna (ČTK) - V Dolní Moravě na Orlickoústecku dnes dopoledne zahynula třináctiletá lyžařka. Vyjela mimo sjezdovku a narazila do stromu. Zranění podlehla, i když měla přilbu. ČTK to řekl náčelník Horské služby Jeseníky Michal Klimeš.   Na místo neštěstí ihned vyjeli členové horské služby, zraněnou dívku v bezvědomí se zatím snažili ošetřit lyžaři. "Naši záchranáři ji okamžitě převzali do své péče a zahájili resuscitaci za pomoci automatizovaného externího defibrilátoru," uvedl Klimeš. Zároveň byl přivolán vrtulník, aby dívku převezl do nemocnice, ani lékař ji však už nemohl zachránit.   dos snm  