 Na menších silnicích v Pardubickém kraji zůstává ležet ujetý sníh  Pardubice 3. ledna (ČTK) - Na menších silnicích v Pardubickém kraji zůstává ležet ujetý sníh. Na státních silnicích je po solení rozbředlý nebo již roztál. Lokálně se mohou vyskytovat sněhové jazyky, uvádí Správa a údržba silnic Pardubického kraje.   Opatrní by měli být řidiči hlavně ve výše položených oblastech. Sníh jim může znepříjemnit cestu například v okolí Hlinska, Lanškrouna, Žamberka nebo v Železných horách.   Ráno bylo v Pardubickém kraji zataženo až oblačno, vál slabý vítr. Někde se vyskytovaly sněhové přeháňky. Teplota se držela na bodu mrazu nebo několik stupňů pod ním.   dos jpt  