 Automobilka Ford přijme přes 7000 zaměstnanců  --------------------    Ke zpravodajství: FOTO/aktuality   --------------------    Detroit 10. ledna (ČTK) - Americká automobilka Ford Motor během příštích dvou let přijme více než 7000 zaměstnanců, protože spouští výrobu několika nových vozidel. Oznámila to dnes podle agentury AP firma na detroitském autosalonu, kde rovněž představila tři nové automobily s elektrickým či hybridním pohonem, včetně elektrické verze modelu Focus.   Ford podle svých internetových stránek po celém světě zaměstnává zhruba 163.000 lidí. Firma v loňském třetím čtvrtletí zvýšila čistý zisk meziročně o zhruba 70 procent na téměř 1,7 miliardy dolarů (přibližně 32 miliard Kč). Firma byla zisková ve všech regionech s výjimkou Evropy.   Ford se vyrovnal s krizí v automobilovém průmyslu lépe než jeho domácí konkurenti General Motors a Chrysler. Těm musela pomoci americká vláda a obě automobilky byly dokonce po určitou dobu nuceny využívat bankrotovou ochranu před věřiteli.   pmh jw  