 Praha 2 uspořádá 22. ledna veřejnou zabijačku  --------------------    Ke zpravodajství: ilustrační FOTO ve Fotobance  ID foto: F200912200065301, F200908240038801, F200908240039101, F00006375, FO01192016   --------------------    Praha 12. ledna (ČTK) - Radnice druhé městské části uspořádá na náměstí Míru veřejnou vepřovou zabijačku. Lidé zde mohou ochutnat tradiční zabijačkové speciality a podívat se, jak je řezníci připravují. Novinářům to řekl starosta Jiří Paluska (ODS). Akce nazvaná "Hody na Míráku" se koná v sobotu 22. ledna. Radnici přijde na 30.000 korun.   Návštěvníky bude čekat několik stánků, v nichž jim restaurace nabídnou zabijačkové pokrmy za jednotnou cenu 30 korun. "Sehnali jsme i vyhlášeného řezníka, který předvede, jak se co vyrábí," uvedl tajemník úřadu Michal Kopecký. Podle původních plánů mělo být na místě poraženo živé prase, od toho ale raději pořadatelé ustoupili.   Podle Palusky je smyslem akce oživit některé podnikatelské aktivity a ukázat lidem tradici, která k zimnímu období patří. "Napadlo mě to, když mi můj syn řekl, že nikdy neviděl zabijačku," řekl Paluska.   Radnice za jednodenní akci zaplatí 30.000 korun. Podle Kopeckého jde o výslednou cenu. Radnice sice musí zaplatit za pronájmy stánků, získá ale peníze od podniků, které se zde představí.   Eva Benešová dr  