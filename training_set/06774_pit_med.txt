 Ataxo koupila 100 procent v konkurenční H1.cz  Praha 10. ledna (ČTK) - Internetová firma Ataxo koupila konkurenční společnost H1.cz. Po spojení vznikne nejsilnější hráč na tuzemském trhu internetového výkonnostního marketingu. Firmy to dnes oznámily ČTK ve společném prohlášení. Podrobnosti zveřejní ve středu na tiskové konferenci.   Výkonnostní marketing se zaměřuje na dosahování měřitelných výsledků reklamních kampaní na internetu. "Akvizicí vznikne ze dvou největších společností v oboru jednoznačný lídr na trhu, který bude schopen spravovat všechny skupiny klientů," oznámily firmy. Spojení bude také znamenat vznik nových týmů i rozšíření působnosti v on-line marketingových službách.   Ataxo působí na středoevropském trhu více než deset let jako přední hráč v oblasti internetového a výkonnostního marketingu. Mezi jeho zákazníky jsou drobní živnostníci i velké nadnárodní korporace. Agenturní část se zabývá internetovým marketingem, Ataxo Interactive vyvíjí technologie zaměřené především na marketing na internetu. V roce 2010 společnost uvedla na trh nástroj pro monitoring sociálních médií v Česku a na Slovensku, Ataxo Social Insider.   jsa dvd mha  