 Zisk Nokie ve čtvrtém čtvrtletí klesl o pětinu na 745 milionů eur  Helsinky 27. ledna (ČTK) - Finskému výrobci mobilních telefonů Nokia ve čtvrtém čtvrtletí klesl zisk o 21 procent na 745 milionů eur (zhruba 18 miliard Kč). Tržby se zvýšily, ale podíl na trhu klesl, uvedla firma v dnešní zprávě.   Generální ředitel společnosti Stephen Elop uvedl, že Nokii čekají potíže s konkurenceschopností. Podnik odhaduje, že jeho podíl na světovém trhu s mobily klesl v posledním loňském čtvrtletí na 31 procent z 35 procent o rok dřív.   Tržby Nokie se ve čtvrtletí zvýšily na 12,6 miliardy eur. Proti stejnému období roku 2009 to představuje nárůst o šest procent, napsala agentura AP.   pok dvd  