 Stavební firmy budou soutěžit o nejlepší investiční záměr  Praha 28. ledna (ČTK) - Svaz podnikatelů ve stavebnictví dnes vyhlásil soutěž Top Invest o nejlepší investiční záměr roku 2010. Zúčastnit se mohou stavby, jejichž přínosem je buď dobrá ekonomická návratnost investice, nebo společenský význam. Hodnotit se bude i obohacení kulturního, sportovního či společenského postavení města či regionu.   Porota bude hodnotit hlavně kvalitu investičního záměru, posoudí i ekonomické a technické parametry investice.   Vedle svazu je vypisovatelem soutěže také ministerstvo pro místní rozvoj, ministerstvo průmyslu a obchodu a Veletrhy Brno. Uzávěrka přihlášek soutěže je 25. března. Výsledky soutěže svaz vyhlásí 12. dubna na slavnostním večeru stavebního veletrhu v Brně.   Loňským vítězem soutěže se stalo město Židlochovice na Brněnsku s projektem "Výhon, turistický okruh s rozhlednou".     dnv dvd  