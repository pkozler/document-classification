 Realitní firma Europolis změnila jméno na CA Immo  Praha 5. května (ČTK) - Developerská a investiční firma Europolis se v Česku přejmenovala na CA Immo Real Estate Management Czech Republic. Změna jména souvisí s novým majitelem Europolisu, kterým od začátku letošního roku skupina CA Immo. ČTK to dnes oznámila firma.   Akvizicí Europolisu získala CA Immo nemovitosti v hodnotě kolem 1,5 miliardy eur, tedy asi 36 miliard korun. V Česku skupina vlastní 230.000 metrů čtverečních pronajímatelné plochy v celkové hodnotě zhruba 440 milionů eur (kolem 10,6 miliard korun). V Praze jsou to například kancelářské budovy na Kavčích Horách nebo v Karlíně či obchodní centrum Šestka.     CA Immo vznikla v roce 1987. Investuje hlavně do kancelářských budov v Rakousku, Německu a ve střední a východní Evropě. Majetek spravovaný společností činí od začátku roku 2011 zhruba pět miliard eur.   dnv dvd  