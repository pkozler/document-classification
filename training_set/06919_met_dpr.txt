 V hradeckém kraji sněžilo, na silnicích Trutnovska rozbředlý sníh  Hradec Králové 12. ledna (ČTK) - V Královéhradeckém kraji v noci na dnešek sněžilo, někde byly sněhové přeháňky i dnes ráno. Na Trutnovsku leží na silnicích zbytky rozbředlého sněhu. Na silnici k hraničnímu přechodu Pomezní Boudy v Krkonoších leží zledovatělá vrstva ujetého sněhu krytá posypem, zjistila ČTK u silničářů v kraji.   Hlavní silniční tahy v kraji byly dnes ráno většinou mokré a sjízdné bez omezení. Dnes by mělo být v hradeckém kraji zataženo až oblačno, místy s deštěm nebo sněžením. Teploty by se měly pohybovat mezi dvěma až pěti stupni Celsia, na horách má být kolem jednoho stupně nad nulou.   ry mol  