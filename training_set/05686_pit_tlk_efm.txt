 Výběr velkých akvizicí internetových firem v posledních letech  New York/Praha 10. května (ČTK) - Výběr velkých akvizicí internetových firem v posledních letech:     8. července 2002 - Americká internetové aukční a nákupní síť eBay oznámila, že koupí za zhruba 1,5 miliardy dolarů (25,3 miliardy korun) platební systém PayPal.   10. října 2006 - Americká internetová společnost Google oznámila, že koupí za 1,65 miliardy dolarů (asi 36,9 miliardy Kč) americkou firmu YouTube, která umožňuje sdílení videozáznamů.   14. dubna 2007 - Google oznámil, že koupí poskytovatele internetové reklamy DoubleClick za 3,1 miliardy dolarů (56,4 miliardy Kč) v hotovosti. Vyhrál tak bitvu, kterou o firmu vedl se softwarovým gigantem Microsoft. Evropská komise akvizici povolila 11. března 2008.   18. května 2007 - Microsoft oznámil koupi internetové reklamní společnosti aQuantive za zhruba šest miliard dolarů (125 miliard Kč).   29. července 2010 - Britský provozovatel internetového sázení a hazardních her PartyGaming se dohodl na spojení s rakouským konkurentem bwin za 3,3 miliardy dolarů (62,4 miliardy korun). Spojením vznikla největší společnost v oblasti internetového sázení a hazardního hraní na světě s akciemi na burze.   10. května 2011 - Microsoft oznámil, že koupí za 8,5 miliardy dolarů (zhruba 143 miliard Kč) v hotovosti provozovatele bezplatného internetového telefonování Skype. Jde o největší akvizici v historii Microsoftu. Skype v roce 2005 koupil provozovatel internetové aukční síně eBay za 3,1 miliardy dolarů. Ten pak v roce 2009 prodal většinový podíl ve firmě skupině finančních investorů za zhruba dvě miliardy dolarů a sám si nechal třetinu akcií.   ped pvl jw  