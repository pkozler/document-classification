 ČSSD podá stížnost na průběh opakovaných voleb v Českém Těšíně  Český Těšín (Karvinsko) 10. ledna (ČTK) - ČSSD podá k soudu stížnost na průběh opakovaných komunálních voleb, které se konaly v sobotu v Českém Těšíně na Karvinsku. ČTK to za místní organizaci ČSSD oznámil Vladimír Kroček. V tiskovém prohlášení uvedl, že důvodem je opětovné skupování hlasů sdružením SOS pro Český Těšín a pomluvy místní ČSSD.   Opakované volby vyhrála v Českém Těšíně KDU-ČSL před ČSSD a SOS pro Český Těšín.   Opakování hlasování nařídil soud kvůli kupčení s hlasy voličů v podzimních volbách. Podle nevládní organizace Transparency International ČR (TIC), která volby monitorovala, se hlasy kupovaly znovu. Mluvčí policie Zlatuše Viačková dnes ČTK sdělila, že policie zatím v souvislosti s volbami nezaznamenala žádný trestný čin ani žádné stížnosti na průběh voleb.   TIC zatím zpracovává poznatky, které v sobotu nasbírala ve městě. Za hlasy se podle nich opět platilo. "Pozornost byla oproti podzimním volbám vyšší, takže to pro organizátory bylo složitější. Lidé dostávali zhruba 1000 až 1500 korun," řekl v sobotu projektový vedoucí TIC Stanislav Beránek. Hlasy se podle něj kupovaly pro dvě strany - SOS pro Český Těšín a ČSSD.   "Od toho se jasně distancujeme," uvedl Kroček. Dodal, že ČSSD vyzývá ostatní politické subjekty, aby se ke stížnosti na průběh opakovaných voleb připojily.   Vlastimil Vyplel mol  