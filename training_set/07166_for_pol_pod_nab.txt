 Besser: Restituce by se měly co nejmíň dotknout rozpočtu  Praha 5. května (ČTK) - Stát by měl církvím vrátit hlavně nemovitý majetek, bez finančních kompenzací se však restituce zřejmě neobejdou, uvedl ministr kultury Jiří Besser (TOP 09). Podle něj by se vyrovnání státu s církvemi mělo co nejméně dotknout státního rozpočtu. Besser očekává, že vydávání majetku by mělo být připraveno do roku 2012.   Besser to dnes řekl novinářům po druhém jednání vládní komise pro narovnání vztahů mezi státem a církvemi. "My se budeme snažit dohodnout takové podmínky, aby skutečně křivda byla napravena a státní rozpočty České republiky utrpěly do budoucna co nejméně," sdělil Besser.   lp kli mal  