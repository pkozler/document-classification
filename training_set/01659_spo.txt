 Berdych prohrál na exhibici v Abú Zabí o 3. místo se Söderlingem  --------------------    Ke zpravodajství: FOTO/aktuality   --------------------    Abú Zabí 1. ledna (ČTK) - Tenista Tomáš Berdych zakončil exhibiční turnaj v Abú Zabí porážkou. V dnešním utkání o třetí místo podlehl 4:6, 6:7 Švédovi Robinu Söderlingovi.   Berdych tak neoplatil v první den nového roku Söderlingovi porážku z loňského semifinále Roland Garros, stejně jako se mu v pátek nepovedlo vrátit Španělovi Rafaelu Nadalovi prohru z wimbledonského finále. V prvním utkání v Abú Zabí porazil Berdych ve třech setech Kypřana Marcose Baghdatise.   Ze Spojených arabských emirátů se šestý hráč světa Berdych přesune do Indie, kde se poprvé v kariéře zúčastní turnaje v Čennaí.   Ve finále spolu hrají aktuálně nejlepší tenisté světa Nadal a Švýcar Roger Federer.   okr gi  