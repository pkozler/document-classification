 První dítě roku 2011 hradeckého kraje je Vanesa z Náchodska  --------------------    Ke zpravodajství: ilustrační FOTO ve Fotobance  ID foto: F201005070226001, F201004020108501, F201005070226601   Doplnili jsme další informace ve 2. až 6. odstavci.   --------------------    Hradec Králové 1. ledna (ČTK) - Prvním miminkem letošního roku v hradeckém kraji je Vanesa Žočková z Křinic na Náchodsku. Narodila se dnes v 01:25 v nemocnici v Náchodě. Na svět přišla s váhou 3,6 kilogramu a mírou 49,5 centimetru. ČTK to řekl mluvčí kraje Imrich Dioszegi.   Druhá se v kraji narodila Nikola Nováková v trutnovské nemocnici v 04:03. Holčička je z Trutnova. Třetím dítětem v pořadí a zároveň prvním chlapcem letošního roku je v hradeckém kraji Jakub Chmelík z Radvanic u Trutnova. Narodil se v trutnovské nemocnici v 06:55 a vážil 3,5 kilogramu a měřil 50 centimetrů.   Prvním dítětem ve stotisícovém Hradci Králové se stala Karolína Černá. Narodila se v hradecké fakultní nemocnici v 05:17. Vážila téměř čtyři kilogramy a měřila 53 centimetrů.   První děti roku dostanou od kraje i od některých radnic dárky. Například krajský úřad dá rodičům prvního chlapce a děvčete narozeného v krajské nemocnici dárkový poukaz v hodnotě 5000 korun. Letos dar dostanou rodiče Vanesy a Jakuba. Vedení hradecké radnice stejně jako v předchozích letech věnuje rodičům novorozence pět tisíc korun.   Řada maminek, kterým se dítě narodilo až po půlnoci, již ale nedostane porodné. Ode dneška se totiž mění podmínky pro jeho přiznání. Zatímco do konce loňského roku na něj měly nárok všechny ženy, které porodily dítě, od letoška to jsou pouze prvorodičky. Pro nárok se dále bude posuzovat příjem rodiny, který nesmí přesáhnout 2,4násobek životního minima.   Prvním novorozencem loňského roku se v hradeckém kraji stal Mário Matuš, který se v Oblastní nemocnici v Trutnově narodil na Nový rok v 04:59 rodičům z Libče u Trutnova.   Zdeněk Rychtera kš  