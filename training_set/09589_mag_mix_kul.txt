 Nicole Kidmanová potvrdila, že používala botox, ale nechala toho  --------------------    Ke zpravodajství: FOTO ve Fotobance  ID foto: F201012150039001, P201012030066201, P201012030061701   --------------------    Hollywood 13. ledna (ČTK) - Slavná herečka Nicole Kidmanová konečně potvrdila jedno z nejpřísněji střežených tajemství v Hollywoodu - tedy to, že používala botox na vyhlazení vrásek. Informoval o tom internetový server People.com.   "Zkusila jsem spoustu věcí (na vyhlazení vrásek), ale kromě sportu a správné výživy většina z nich nepomáhala," řekla třiačtyřicetiletá Kidmanová německému časopisu TV Movie. "Zkusila jsem i botox," dodala.   Herečka s porcelánovou pletí, která nejnověji sklízí pochvalné ohlasy za roli ve filmu Rabbit Hole, ovšem trvá na tom, že nyní už botox neužívá. Nechala toho prý proto, že nemohla hýbat vlastními rysy.   "Nelíbilo se mi, jak pak moje tvář vypadala," řekla. "Teď už to neužívám - a zase můžu krčit čelo," dodala.   Tímto přiznáním Kidmanová popřela svá předchozí kategorická tvrzení, že je "naprosto přírodní" a nikdy botox neužívala. Zvěsti o tom, že patří k uživatelkám botoxu, kolovaly už dlouho; stejně jako v případě dalších, více či méně úspěšně věku vzdorujících hvězd, jako je Demi Mooreová, Jane Fondová, Madonna či Kylie Minogue.   dk dr  