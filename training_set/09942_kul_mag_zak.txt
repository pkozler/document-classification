 Švédská policie potvrdila smrt herce Oscarssona  --------------------    Ke zpravodajství: FOTO ve Fotobance  ID foto: F200911200009301, F201101020141801   --------------------    Stockholm 5. ledna (ČTK) - Švédská policie dnes potvrdila, že herec Per Oscarsson zemřel při požáru, který v noci na pátek zcela zničil jeho dům na jihozápadě země. V troskách byly nalezeny lidské ostatky, ale doposud nebylo zcela jasné, zda patří Oscarssonovi, připomíná agentura DPA.   Mluvčí švédské policie Ulf Edberg uvedl, že jde skutečně o ostatky třiaosmdesátiletého herce a jeho o šestnáct let mladší ženy. Dům na samotě poblíž městečka Skara shořel v pátek z neznámých příčin. Když k němu přijeli hasiči, zbýval z něj jen komín.   Oscarsson získal v roce 1966 cenu pro nejlepšího herce na filmovém festivalu v Cannes za výkon ve filmu Hlad, natočeném podle známého románu Knuta Hamsuna. Před kamerou se objevil už ve svých 17 letech a hrál v dlouhé řadě filmů, televizních filmů a seriálů, naposledy v roce 2009.   mtw kš  