 V Brně vykolejila tramvaj, zranili se dva cestující  Brno 18. ledna (ČTK) - V brněnské městské části Líšeň dnes večer vykolejila tramvaj a následně narazila do sloupu. Kolize skončila zraněním dvou cestujících. Škoda je 100.000 korun. ČTK to řekl mluvčí Drážní inspekce Martin Drápal.   Nehoda se stala krátce po 19:30. Z vyšetřování vyplývá, že řidič tramvaje soupravu včas nedobrzdil a projel s ní na kusou kolej, kde vykolejil a narazil do sloupu. Příčinou kolize se dále zabývá inspekce společně s policií.   vtk tja jhr  