 Roberto Cavalli chce otevřít v Číně přes 100 značkových obchodů  --------------------    Ke zpravodajství: ilustrační FOTO ve Fotobance  ID foto:  F201009300100901    --------------------    Milán 10. května (ČTK) - Módní dům Roberto Cavalli chce v příštích pěti letech otevřít v Číně přes 100 značkových obchodů. Firma se dnes dohodla s čínskou firmou UCCAL na vytvoření společného podniku, který bude mít obchody v Číně na starosti a jeho cílem bude posílit pozici značky v zemi.   Roberto Cavalli bude mít ve společném podniku podíl 75 procent, čínská skupina zbývajících 25 procent.   Na přelomu letošního a příštího roku má podnik otevřít první obchody značky Roberto Cavalli v Pekingu a Číně. Většina ze 100 obchodů budou zaměřené na značky Just Cavalli a Class, napsala agentura Ansa.   Cavalli patří k nejznámějším milánským módním firmám společně se značkami Giorgio Armani, Prada, Gucci, Versace či Dolce &amp; Gabbana. Značka Roberto Cavalli proslula zvířecími potisky a šaty s květinovými vzory.   Čína stále více láká producenty luxusního zboží, včetně firem Louis Vuitton, Gucci, Bulgari a Hermés. Podle odhadů makléřské a investiční společnosti CLSA by se mohla Čína v příštích deseti letech stát největším trhem pro luxusní zboží na světě.   irl jw  