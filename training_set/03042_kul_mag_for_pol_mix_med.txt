 Film o příběhu lásky Williama s Kate se rychle natočí v Rumunsku  --------------------    Ke zpravodajství: FOTO ve Fotobance   --------------------    Bukurešť 7. května (ČTK) - Příběh lásky mezi britským princem Williamem a Kate Middletonovou se bude točit v Rumunsku. Oznámila to rumunská filmová společnost MediaPro s tím, že televizní film zachycující nejaktuálnější královskou milostnou story bude produkovat společnost Motion Picture Corp. of America pro televizní kanál Hallmark.   Režisérkou filmu pod názvem William &amp; Kate: A Royal Love Story bude Linda Yellenová. Má již s tematikou své zkušenosti, v roce 1982 režírovala pro společnost CBS snímek The Royal Romance of Charles and Diana, týkající se Williamových rodičů.   Prince Williama v novém filmu ztělesní Dan Amboyer, který začínal kariéru v seriálu Zákon a pořádek. Britská herečka Alice St. Clairová bude hrát Kate Middletonovou. Královnu Alžbětu II. ztělesní Jane Alexanderová, která má na svém kontě nominaci na Oscara.   Natáčení televizního snímku má být zahájeno ještě tento měsíc a světová premiéra je plánována na srpen.   ik kš  