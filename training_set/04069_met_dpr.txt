 Na silnicích na východě Čech je místy poprašek nového sněhu  Pardubice 21. ledna (ČTK) - Na části silnic na východě Čech leží leží zbytky starého nebo slabá vrstva nového sněhu. Místy se může vyskytovat také náledí. Vyplývá to z informací, které zveřejnily Správa a údržba silnic Pardubického a Královéhradeckého kraje.   Na starý zledovatělý sníh mohou řidiči narazit hlavně v lesních úsecích v Krkonoších a v Orlických horách. Na poprašek nového sněhu silničáři upozorňují například na Chrudimsku a v Železných horách. Při nočních teplotách pod nulou na mnoha místech vzniklo náledí nebo vozovky namrzly.   Na východě Čech bylo dnes ráno zataženo až oblačno, většinou vál slabý vítr. Místy sněžilo nebo se vyskytovaly sněhové přeháňky, teploty se většinou držely několik stupňů pod bodem mrazu.   dos jpt  