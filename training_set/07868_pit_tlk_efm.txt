 Microsoft koupí Skype za 8,5 miliardy dolarů  --------------------    Ke zpravodajství: FOTO/aktuality   --------------------    New York 10. května (ČTK) - Americký softwarový gigant Microsoft koupí provozovatele bezplatného internetového telefonování Skype za 8,5 miliardy dolarů (zhruba 143 miliard Kč). Podnik dnes uvedl, že za Skype zaplatí v hotovosti. Jde o největší akvizici v 36leté historii Microsoftu.   Microsoft získává komunikační nástroj v době, kdy se snaží o větší rozmach na internetu a roste i jeho pozice na trhu s chytrými mobily. Skype má celosvětově zhruba 663 milionů uživatelů, kteří loni podle dokumentů pro regulátora provolali přes Skype na hovorech včetně videopřenosů 207 miliard minut.   Většina lidí ale využívá Skype k bezplatným hovorům. Podnik, který v roce 2003 založili Niklas Zennstrom a Janus Friis, má proto potíže vytvořit zisk.   Na straně prodávajících jsou internetová aukční síň eBay a privátní investiční společnosti Silver Lake a Andreessen Horowitz, napsala agentura AP.   pok dvd jw  