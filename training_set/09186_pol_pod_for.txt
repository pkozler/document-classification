 Bayerová zůstává v KSČM, komunisté spor zčásti zahladili  Aktualizovali jsme v celém textu o informaci z výsledku jednání. Změnili jsme titulek.   --------------------    Znojmo 10. ledna (ČTK) - Senátorka Marta Bayerová zůstává i po dnešku v KSČM. Straníci ve Znojmě dnes oficiálně nenavrhli její vyloučení za to, že kandidovala v komunálních volbách za politickou konkurenci. Jednání se účastnil i předseda komunistů Vojtěch Filip. Po jednání novinářům řekl, že z obou stran konfliktu zazněla vstřícná vyjádření o budoucí spolupráci. Slovo vylučování nepadlo, dodal.   Bayerová neřekla, že by s výsledkem schůzky byla spokojená. "Jsem klidná," uvedla pouze s tím, že hodně práce na urovnání vztahů před ní i kolegy zůstává. Senátorka se s nimi rozhádala po komunálních volbách, kde s konkurenčním subjektem Občané městu, město občanům získala tři mandáty. Z budovy, kde sídlí okresní výbor strany, si odstěhovala i svou senátorskou kancelář. Zatím se zpět nestěhuje, řekla dnes.   Filip dnes vylučování označil za mediální bublinu. "A přání otce myšlenky, možná u někoho," řekl. Konflikt se vyhrotil mezi Bayerovou a krajským stranickým šéfem Miroslavem Vlašínem.   lce snm  