 Na  silnicích Plzeňského kraje jsou místy zmrazky nebo závěje  Plzeň 6. ledna (ČTK) - Vrstva uježděného zmrzlého sněhu, ledové zmrazky nebo místy nafoukané sněhové jazyky komplikují dnes dopravu na některých silnicích v Plzeňském kraji. Všechny silnice jsou sjízdném cestáři ale doporučují jízdu se zvýšenou opatrností. Při předpokládané oblevě se mohou na silnicích během dne tvořit námrazy, varuje dnes Ředitelství silnic a dálnic.   Sněhové závěje a jazyky hrozí především na silnicích nižších tříd na Rokycansku. Vrstva zledovatělého ujetého sněhu nebo sněhové zmrazky kryté posypem jsou zejména na vedlejších silnicích na Klatovsku, Sušicku či na severním a jižním Plzeňsku. Teploty v kraji se ráno pohybují až k minus 14 stupňům, na Šumavě je tepleji.   lap mol  