 Seznam: Skokany na internetu bylo v dubnu sčítání a hokej  Praha 4. května (ČTK) - Největší nárůst vyhledávání na internetu zaznamenalo v dubnu sčítání lidu, mistrovství světa v ledním hokeji a Velikonoce. Lidé se rovněž zajímali o výročí jaderné havárie v Černobylu a vybírali střední školu. Vyplývá to ze statistik Seznam.cz.   Mezi kulturními a sportovními akcemi byly největšími skokany ve vyhledávání Rally Šumava a Majáles Brno, mezi událostmi pak za Velikonocemi chilská anabáze s perem v podání prezidenta Václava Klause.   Největšímu nárůstu obliby mezi televizními pořady se těšil Farmář hledá ženu, který porazil Ceny TýTý a seriál Jste to co jíte. Mezi osobnostmi se nejvíce zviditelnily herečka Lenka Pletková, nevěsta Kate Middletonová a politička Kristýna Kočí.   V rámci jednotlivých regionů se do popředí zájmu dostaly různé střední školy, bez ohledu na region pak Češi plánovali dovolenou v Chorvatsku nebo víkend na chatě či chalupě.   jsa vju  