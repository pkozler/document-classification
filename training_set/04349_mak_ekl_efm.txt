 PPF Advisory odstoupila ze soutěže o obří ekologickou zakázku  Na konci 2. věty 2. odstavce  jsme opravili nesprávné "...své vlastní posudky, ve kterých zpochybnila kvalifikační předpoklady svých tří konkurentů." na správné znění "...svůj vlastní posudek, ve kterém vyvracela námitky, které k přihlášce konsorcia měly MF i ÚOHS." Poslední větu 2.odstavce jsme vypustili.   --------------------    Praha 21. ledna (ČTK) - Konsorcium PPF Advisory odstoupilo ze soutěže o zakázku v hodnotě desítek miliard korun na likvidaci ekologických škod. PPF Advisory svůj krok zdůvodnila údajnou politizací tendru. Vyplývá to z dopisu PPF ministrovi financí, jehož znění má ČTK k dispozici.   Ministerstvo financí (MF) loni skupinu podnikatele Petra Kellnera z výběrového řízení už podruhé vyloučilo. PPF poté napadla znalecké posudky, které ji ze soutěže vyřadily, a Úřadu pro ochranu hospodářské soutěže (ÚOHS) předložila svůj vlastní posudek, ve kterém vyvracela námitky, které k přihlášce konsorcia měly MF i ÚOHS.   dnv mha  