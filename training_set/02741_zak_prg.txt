 V Praze byl v sobotu zastřelen muž, policie zadržela podezřelého  Praha 2. ledna (ČTK) - Pražští kriminalisté vyšetřují případ vraždy jednapadesátiletého muže, který byl z v sobotu zastřelen v Praze 4. Na místě zadrželi pětatřicetiletého muže a dnes ráno ho z tohoto činu obvinili. ČTK o tom dnes informovala mluvčí pražské policie Eva Kropáčová.   Případ se odehrál v sobotu v podvečer v Ledvinově ulici, policie nejdříve zkoumala, zda nešlo o sebevraždu. "Kriminalisté však zjistili, že muž si střelné poranění nemohl způsobit sám," řekla mluvčí.   Dodala, že motiv činu zatím není znám, obviněný je v současné době u dalších policejních výslechů.   vit jpt  