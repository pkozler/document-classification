 ProtestFest bude i s pochodem Brnem, dohodla se jeho nová trasa  --------------------    Ke zpravodajství: FOTO ve Fotobance  ID foto:  P200806140476001 ,  P200806140476301    --------------------    Brno 17. května (ČTK) - Sobotní přehlídka alternativní kultury a aktivismu ProtestFest, která se uskuteční v centru Brna, bude mít na programu i pochod městem. Jeho původní trasu radnice Brno-střed zakázala. S pořadateli se ale domluvila na jiné trase. ČTK to dnes řekl mluvčí radnice Roman Burian.   Na akci se očekává účast asi tisíce lidí. Průvod vyjde z Moravského náměstí přes Malinovského nádraží, Nová Sady a po ulici Poříčí dorazí až na parkoviště u parku v Pisárkách.   "Pokud by se konal na původní trase, narušilo by to dopravu a dvě další akce, které se budou v centru konat," uvedl mluvčí.   ProtestFest je tradiční brněnská akce. Letos potrvá od 18. do 21. května. Na programu jsou přednášky, koncerty a další veřejné akce. Vyvrcholením ProtestFestu se má podobně jako v minulých letech stát StreetFest s pochodem a večerním koncertem. Pochodu se zpravidla účastní lidskoprávní aktivisté, antifašisté, anarchisté a nonkonformní mládež z různých organizací.   Jedním z témat ProtestFestu je kritika přílišné kontroly veřejného prostoru ve městech. "Vyjděme do ulic bez pocitu kontroly na každém kroku a bojujme za své místo ve veřejném prostoru. Prostoru, který je často spoután nesmyslnými omezeními. To, že nám ho chtějí vzít, neznamená, že o něj nemůžeme bojovat," napsali organizátoři na svých  webových stránkách .   Vladimír Klepáč mol  