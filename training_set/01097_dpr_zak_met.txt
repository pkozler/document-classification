 Po havárii auta na Vyškovsku zemřel řidič i pasažérka  Vyškov 6. ledna (ČTK) - Havárie osobního auta na namrzlé silnici mezi Letonicemi a Dražovicemi na Vyškovsku dnes po 20:00 skončila smrtí řidiče a jeho spolujezdkyně. Dvacetiletý muž zemřel na místě a žena po převozu do nemocnice, řekla ČTK mluvčí jihomoravské policie Petra Vedrová. Místo nehody je s opatrností průjezdné, provoz tu řídí hlídka policie.   Policie vyšetřuje příčiny nehody a zjišťuje totožnost zemřelé spolujezdkyně.     vrk    