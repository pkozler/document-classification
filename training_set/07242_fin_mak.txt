 V USA zkrachovala další banka, od počátku roku jich skončilo 40  Washington 7. května (ČTK) - Americký regulátor rozhodl o uzavření další banky, malé floridské Coastal Bank of Cocoa Beach. Od počátku letošního roku tak v USA zkrachovalo 40 bank. Oznámila to Federální společnost pro pojištění vkladů (FDIC).   Coastal Bank měla na konci března celkový majetek 129,4 milionu USD (2,2 miliardy Kč) a vklady 123,9 milionu USD. Dvě pobočky banky převezme Premier America Bank z Miami. Bankrot bude stát FDIC 13,4 milionu USD.   V loňském roce v USA zkrachovalo 157 bank, což byl nejvyšší počet od krize záložen před dvěma desetiletími. Rekordní byl počet bankrotů v roce 1989, kdy úřady uzavřely 534 bank. V roce 2008 bylo v USA uzavřeno 25 bank a v roce 2007 dokonce jen tři. V roce 2009 pak tento počet stoupl na 140. V letošním roce by se podle předsedkyně FDIC Sheily Bairové měl začít počet zkrachovalých bank opět snižovat.   Mezi krachujícími bankami je stále více menších institucí s majetkem do jedné miliardy USD. Velkým bankám se podařilo oživit z finanční krize z let 2007 až 2009 mnohem rychleji, napsala agentura Reuters.   irl dvd  