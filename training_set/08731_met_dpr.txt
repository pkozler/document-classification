 Déšť se sněhem a mlhou komplikuje dopravu na Žďársku  Jihlava 13. ledna (ČTK) - Déšť se sněhem a mlhou komplikuje dopravu na Žďársku. Na zbytku Vysočiny prší, na Jihlavsku vane silný vítr. Hlavní tahy jsou mokré, na Žďársku s rozbředlou vrstvou sněhu po chemickém ošetření. Řidiči musí jízdě věnovat zvýšenou opatrnost, doporučují silničáři.   Úsek dálnice D1 a silnice na Třebíčsku jsou sjízdné bez omezení. Teploty se na území kraje pohybují od nuly do dvou stupňů nad nulou. Dohlednost je vlivem srážek snížená. Po ránu nejsou na Vysočině hlášeny žádné nehody.   bjr jpt        