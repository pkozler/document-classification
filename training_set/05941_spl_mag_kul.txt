 Klášterní areál v Ostrově ožil slavnostmi pro celou rodinu  --------------------    Ke zpravodajství: ilustrační FOTO ve Fotobance  ID foto:  FO01287999    --------------------    Ostrov 8. května (ČTK) - Celodenními slavnostmi ožil dnes klášterní areál v Ostrově na Karlovarsku. Organizátoři připravili pro návštěvníky program s hudebními vystoupeními, divadelními představeními i ukázkami hasičské techniky. Slavnosti se v klášteře konají už potřetí a podle vedoucí produkce slavností Markéty Jurištové si získávají oblibu.   Klášterní zahradu dopoledne zaplnily stánky a atrakce pro děti. Na pódiu se pak během dne střídali hudební soubory After Party Band, Tuláci, MaraCas nebo písničkáři Pepa Štross a Jakub Smolík. Divadlo Braunreiter předvedlo dvě pohádky pro děti a odpoledne i představení Romea a Julia pro dospělé. Svá vystoupení předvedly i dětské soubory z místního domu dětí a domu kultury.   "V prvním ročníku přišlo asi 1200 lidí. Loni hodně pršelo, ale i tak přišlo asi 700 lidí. Letos nám přeje počasí, takže doufáme, že uděláme návštěvnický rekord," uvedla Jurištová.   Kromě programu si ale mohli návštěvníci zároveň prohlédnout památky klášterního areálu, který v minulých letech prošel zásadní rekonstrukcí. Kolej piaristického kláštera ze 17. století byla opravena a přeměněna na nestandardní byty. Opraven byl i klášterní kostel, kde se konají pravidelné koncerty, a klášterní zahrada.   Pavel Peňás kš  