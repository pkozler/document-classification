 Britská policie obvinila syna kytaristy skupiny Pink Floyd  --------------------    Ke zpravodajství: FOTO ve Fotobance  ID foto: P201012100923501, F201012120122801   --------------------    Londýn 28. ledna (ČTK) - Syn kytaristy slavné britské skupiny Pink Floyd Davida Gilmoura byl obviněn za svou úlohu v násilných protestech, které minulý měsíc propukly kvůli rostoucímu školnému na britských univerzitách. Charlie Gilmour byl ve čtvrtek obviněn z rušení veřejného pořádku a také z krádeže nohy figuríny během demonstrace 9. prosince, napsala agentura AP.   Gilmourův syn byl jedním ze sedmi lidí, kteří si ve čtvrtek vyslechli obvinění. Před soudem stanou 10. února.   Během studentských protestů Charlie Gilmour zneuctil jeden z nejvýznamnějších válečných památníků v centru Londýna, na který se pokusil vyšplhat po visící vlajce.  Fotografie vlajícího Gilmoura  se objevila v britských bulvárních listech opatřená titulky "hnus" či "hanobení".   Gilmour se za svůj úlet omluvil; další ostudu si ovšem student historie na Cambridgeské univerzitě vysloužil svým tvrzením, že netušil, na jakém památníku to vlastně visí.   dk kš  