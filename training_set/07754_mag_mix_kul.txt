 Hollywoodská herečka Kate Hudsonová čeká dítě s britským rockerem  --------------------    Ke zpravodajství: FOTO ve Fotobance  ID foto: F201011130000301, P201010190139601, P201010190139501   --------------------    Hollywood 13. ledna (ČTK) - Hollywoodská herečka Kate Hudsonová je těhotná. Potomka čeká s dvaatřicetiletým britským rockerem Matthewem Bellamym, s nímž chodí posledních devět měsíců, napsal americký list US Weekly.   Jednatřicetiletá Hudsonová už má sedmiletého syna Rydera s bývalým manželem Chrisem Robinsonem z americké rockové kapely The Black Crowes. "Nebylo to plánované, ale jsou oba nadšení a vítají to," řekl listu zdroj blízký páru. "(Kate) je šťastná, že Ryder bude mít konečně bratra nebo sestru."   Kate Hudsonová je dcerou hollywoodské hvězdy Goldie Hawnové a Billa Hudsona, který ale manželku opustil, když bylo Kate 18 měsíců. Hawnová ji poté vychovávala se svým dlouholetým životním partnerem Kurtem Russelem. Zpráva o těhotenství přišla v době, kdy na veřejnost pronikly informace o tom, že Bill Hudson píše o své bývalé manželce "zničující" knihu, v níž údajně prozradí vše.   dk dr  