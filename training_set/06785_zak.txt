 Muž si za obchodování s lidmi odpyká ve vězení pět let  --------------------    Ke zpravodajství: FOTO/aktuality   --------------------    Olomouc 27. ledna (ČTK) - Za obchodování s lidmi si čtyřicetiletý Petr Štýbl odpyká ve vězení definitivně pět let. Verdikt brněnského krajského soudu dnes potvrdil Vrchní soud v Olomouci. Muž bude pykat za to, že prodal k prostituci do Rakouska mladistvou dívku. Seznámil se s ní prostřednictvím internetu. Muž svou vinu popíral, jeho odvolání však soud zamítl.   Se sedmnáctiletou dívkou z Olomouce se seznámil v polovině roku 2006 na inzerát nabízející práci v rakouském nočním klubu. Ačkoliv dívka upozorňovala na to, že není plnoletá, předal ji svému komplici v Rakousku a dostal za to finanční odměnu. Dívka poté tři měsíce pracovala v různých rakouských nevěstincích. Převážnou část výdělku jí přitom provozovatelé odebrali kvůli zaplacení padělaných dokladů. Nakonec se jí podařilo dostat zpět do České republiky, kde po ní již bylo vyhlášeno pátrání.   ftv jpt  