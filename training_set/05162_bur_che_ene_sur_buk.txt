 Ceny ropy kvůli údaj§m z americké ekonomiky klesly  New York 18. května (ČTK) - Světové ceny ropy dnes ztratily část středečního vzestupu a reagovaly na nepříznivé údaje z americké ekonomiky, které zvýšily obavy o vyhlídky světové ekonomiky. K poklesu přispělo i vyjádření Mezinárodní agentury pro energii (IEA), která členským zemím navrhla, aby uvolnily státní rezervy, pokud ropný kartel OPEC nezvýší v dohledné době těžbu.   Americká ropa WTI ztratila více než dolar a klesla těsně pod 99 dolarů za barel. Severomořská ropa Brent oslabila o půl dolaru na 111,80 dolaru za barel.   Řady nových žadatelů o podporu v nezaměstnanosti v USA sice minulý týden klesly, jejich celkový počet však zůstal na vysoké úrovni nad 400.000. Ukazatel je nad touto úrovní již šestý týden, což vyvolává obavy o stabilitu amerického trhu práce. Prodej starších domů na americkém trhu se v dubnu snížil a průmyslová aktivita v oblasti středoatlantického pobřeží USA zpomalil růst.   IEA dnes nezvykle vyzvala státy těžící ropu, aby zakročily proti vysokým cenám zvýšením produkce a ochránily tím globální ekonomické oživení. Svým členům z vyspělých zemí také naznačila, že pokud by kartel OPEC produkci nezvýšil, mohli by přikročit k uvolňování strategických rezerv. Ministři OPEC budou jednat o trhu s ropou 8. června.     Ceny ropy v dolarech za barel (asi 159 litrů) v 18:20 SELČ:      BURZA  TYP  KONTRAKT  AKTUÁLNÍ CENA  PŘEDCHOZÍ ZÁVĚR     Londýn - ICE  Brent  červenec  111,85  112,30     New York - Nymex  WTI  červen  98,95  100,15     hp mha  