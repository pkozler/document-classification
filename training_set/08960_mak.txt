 Německý HDP loni stoupl o 3,6 procenta, nejvíce od roku 1991  Berlín 12. ledna (ČTK) - Německá ekonomika loni stoupla o 3,6 procenta. To představuje její nejprudší nárůst od roku 1991. Oznámil to dnes spolkový statistický úřad. Německo má největší ekonomiku v Evropě, na které je závislá řada českých firem. Předloni se německý hrubý domácí produkt propadl o 4,7 procenta, což byl nejhorší výsledek od druhé světové války.   Předstihové indikátory naznačují, že německá ekonomika bude pokračovat v růstu také v letošním roce, ačkoli pomalejším tempem než loni. Hospodářské oživení v Německu nyní získává širší základy a snižuje svou závislost na exportu.   V roce 1991 vzrostla německá ekonomika o 5,1 procenta. O rok dříve, kdy bylo dokončeno znovusjednocení země, rostla o 5,2 procenta, napsala agentura Reuters.   pmh dvd  