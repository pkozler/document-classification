 Firma Cushman &amp; Wakefield převzala správce kanceláří COS  Praha 16. května (ČTK) - Společnost Cushman &amp; Wakefield převzala do svého výlučného vlastnictví podnik Corporate Occupier Solutions (COS), který v roce 2006 vytvořila s firmou EC Harris. Oznámila to dnes firma. Hodnotu transakce nesdělila. COS zajišťuje služby pro kanceláře firem v 800 budovách v 50 zemích včetně Česka.     "Bývalý společný podnik jsme včlenili do naší divize Corporate Occupier &amp; Investors Services. Ta zajišťuje realizaci realitních strategií velkých mezinárodních korporací a majitelů nemovitostí," uvedl John Santora z Cushman &amp; Wakefield.   V Praze COS spravuje kanceláře pro antivirovou společnost Symantec a výrobce mobilních telefonů Nokia. Pro Nokii pracuje COS také v Bratislavě.   Cushman &amp; Wakefield podniká v 61 zemích, má kolem 13.000 zaměstnanců. V Česku působí od roku 1993, v pražské pobočce zaměstnává 126 lidí.   dnv vju  