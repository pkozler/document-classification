 Ve věku 52 let zemřel člen skupiny Japan Mick Karn  Londýn 5. ledna (ČTK) - Ve věku 52 let zemřel na rakovinu basista někdejší známé britské skupiny nové vlny Japan Mick Karn. S odvoláním na internetové stránky zesnulého hudebníka to dnes uvedla agentura AFP.   Karn zemřel v úterý ve svém londýnském obydlí za přítomnosti rodiny a přátel, upřesnilo krátké prohlášení na internetu.   Skupinu Japan založil začátkem 70. let ve svých 15 letech se zpěvákem a kytaristou Davidem Sylvianem a bubeníkem Stevem Jansenem. Kapela zažila největší slávu s albem Tim Drum a singlem Ghosts, rozpadla se v roce 1982. Karn poté hrál s řadou hvězd, jakými byli Jeff Beck, Pete Townshend, Kate Bushová či Gary Numan.   pek kš  