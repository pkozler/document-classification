 Policisté odvolali pátrání po dívce z Jablonce, přišla sama domů  Jablonec nad Nisou 24. ledna (ČTK) - Policisté odvolali pátrání po patnáctileté Michaele Fidralové z Jablonce nad Nisou. Dívka pohřešovaná od čtvrtka se v sobotu sama vrátila domů, řekla dnes ČTK jablonecká policejní mluvčí Ludmila Knopová.   Dívka byla naposledy viděna ve čtvrtek 20. ledna v ranních hodinách, policie ji poté začala hledat. Podle Knopové se zřejmě zalekla toho, že se její jméno objevilo v médiích, a proto se domů vrátila.   jem mol  