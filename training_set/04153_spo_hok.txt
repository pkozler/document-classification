 Hamrlík s 1274 zápasy předstihl v NHL Jágra, mezi Čechy je druhý  Montreal 16. ledna (ČTK) - Hokejový obránce Roman Hamrlík z Montrealu sehrál v sobotu proti New Yorku Rangers svůj 1274. zápas v NHL a osamostatnil se na druhém místě v historické tabulce českých hráčů. O jedno utkání méně má současná hvězda Omsku Jaromír Jágr, kterého Hamrlík předstihl.   Za vedoucím Robertem Holíkem zaostává bývalý zadák Tampy Bay, Edmontonu, New Yorku Islanders a Calgary o 40 zápasů. Na první místo tak může Hamrlík zaútočit až v příští sezoně.   Hranici tisíce zápasů v NHL dále překonali z českých hokejistů už jen Radek Dvořák a Petr Svoboda.       Čeští hokejisté s nejvyšším počtem zápasů v NHL:   1. Robert Holík (Hartford, New Jersey, NY Rangers, Atlanta) 1314, 2. Roman Hamrlík (Tampa Bay, Edmonton, NY Islanders, Calgary, Montreal) 1274, Jaromír Jágr (Pittsburgh, Washington, NY Rangers) 1273, 4. Radek Dvořák (Florida, NY Rangers, Edmonton, St. Louis) 1086, 5. Petr Svoboda (Montreal, Buffalo, Philadelphia, Tampa Bay) 1028, 6. Robert Lang (Los Angeles, Boston, Pittsburgh, Washington, Detroit, Chicago, Phoenix) 989, 7. Petr Nedvěd (Vancouver, St. Louis, NY Rangers, Pittsburgh, Edmonton, Phoenix, Philadelphia) 982, 8. Radek Bonk (Ottawa, Montreal, Nashville) 969, 9. Martin Ručinský (Edmonton, Québec, Colorado, Montreal, Dallas, NY Rangers, St. Louis, Vancouver) 961, 10. Martin Straka (Pittsburgh, Ottawa, NY Islanders, Florida, Los Angeles, NY Rangers) 954.   jip nkr  