 V Olomouckém kraji řidiči mohou mít problémy ve vyšších polohách  Olomouc 2. ledna (ČTK) - V Olomouckém kraji motoristé mohou mít problémy především na silnicích ve vyšších polohách. V těchto úsecích je totiž většina komunikací sjízdná jen se zvýšenou opatrností. Na silnicích místy leží ujetá vrstva sněhu krytá posypem, vyplývá z informací Ředitelství silnic a dálnic.   Silničáři nabádají řidiče k obezřetné jízdě hlavně na Jesenicku, Šumpersku a na silnici R35 mezi 219 a 260 kilometrem. Další rychlostní komunikace a dálniční úseky jsou sjízdné bez omezení.   Teplota v regionu se dnes ráno pohybuje od minus šesti do plus jednoho stupně Celsia.   slu jpt    