 Tři mrtví a dvacítka vážně zraněných při srážce vlaků v Německu  Berlín 30. ledna (ČTK) - Nejméně tři mrtvé a dvacítku vážně zraněných osob si ve východním Německu vyžádala železniční nehoda, při které se v sobotu večer v oblasti Magdeburgu srazil nákladní vlak s osobním vlakem. Sdělila to dnes místní policie citovaná agenturou AFP.   Regionální osobní vlak linky HarzElbeExpress jel mezi Magdeburgem a Halberstadtem. Vlaky se z dosud neznámého důvodu srazily u Oscherslebenu, uvedl krátce po neštěstí bez dalšího upřesnění mluvčí federální policie.   pek    