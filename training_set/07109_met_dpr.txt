 Jihočeské silnice jsou většinou sjízdné se zvýšenou opatrností  České Budějovice 19. ledna (ČTK) - Silnice v jižních Čechách jsou většinou sjízdné se zvýšenou opatrností. To platí především o komunikacích první třídy na Českobudějovicku, Českokrumlovsku, Písecku a Prachaticku.   Teplota se na jihu Čech pohybuje v rozmezí od minus jeden až po plus čtyři stupně Celsia. Řidiči si musí dát pozor na vozovkách nižších tříd na Českokrumlovsku, Prachaticku a na Šumavě, kde hrozí námraza.   Přes den má být zataženo a pršet. Teploty se budou pohybovat od jednoho do čtyř stupňů Celsia. K večeru očekávají meteorologové na území celého jihočeského kraje sněžení. Místy se bude tvořit náledí.   rek jpt  