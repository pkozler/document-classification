 Společnosti ŠPVS v loňském roce vzrostly výnosy i zisk  Šumperk 10. května (ČTK) - Šumperské provozní vodohospodářské společnosti (ŠPVS) loni podle auditovaných čísel vzrostly výnosy na 285,9 milionu korun z 261,5 milionu Kč o rok dřív. Loňské hospodaření firmy skončilo hrubým ziskem 24,5 milionu korun, o rok dříve činil 17,1 milionu Kč. ČTK dnes informaci získala z pozvánky na řádnou valnou hromadu společnosti.   Šumperská vodohospodářská společnost měla na konci loňského roku celková aktiva 247 milionů korun, její vlastní kapitál obnášel 125,5 milionu Kč a cizí zdroje 121,4 milionu korun. V roce 2009 byly cizí zdroje firmy nižší, celkem 109,5 milionu Kč.   Šumperská provozní vodohospodářská společnost vznikla v roce 1994 privatizací podniku Vodovody a kanalizace Šumperk. Na základě dlouhodobých smluv spravuje a provozuje vodohospodářský majetek měst a obcí na Šumpersku a akciové společnosti Vodohospodářská zařízení Šumperk.   orv dvd  