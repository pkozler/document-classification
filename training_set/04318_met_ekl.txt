 Ovzduší v Moravskoslezském kraji se zlepšilo  Aktualizovali jsme 1. odstavec. Do 2. odstavce jsme doplnili větu "Signál upozornění lze odvolat, až poté co naměřené hodnoty 24 hodin nepřekračují povolené normy." Aktualizovali jsme tabulku.   --------------------    Ostrava 13. ledna (ČTK) - Nečistoty v ovzduší Moravskoslezského kraje už nepřekračují žádné limity. Meteorologové dnes v 15:00 odvolali signál upozornění, který varoval před smogem. Vyplývá to z informací Českého hydrometeorologického ústavu (ČHMÚ).   Signál upozornění lze odvolat, až poté co naměřené hodnoty 24 hodin nepřekračují povolené normy. Limit průměrné denní koncentrace polétavého prachu ve vzduchu je 50 mikrogramů na metr krychlový. Údaje ze všech 16 měřicích stanic v kraji byly dnes pod touto normou. Meteorologové nepředpokládají, že by se dnes měla situace výrazněji změnit.   Ovzduší v Moravskoslezském kraji patří dlouhodobě mezi nejhorší v Evropě. Zejména v zimě tam rozptylové podmínky bývají velmi špatné.     Stav ovzduší v Moravskoslezském kraji:     Město  Průměrné 24hodinové koncentrace PM10 v mikrogramech na metr krychlový (ve středu v 06:32)  Průměrné 24hodinové koncentrace PM10 v mikrogramech na metr krychlový (ve čtvrtek v 05:35)  Průměrné 24hodinové koncentrace PM10 v mikrogramech na metr krychlový (ve čtvrtek v 14:46)     Ostrava-Fifejdy  112  21  16     Ostrava-Zábřeh  135  18  13     Ostrava-Přívoz  107  27  26     Ostrava-Mariánské Hory  112  46  36     Ostrava-Bartovice   46  39     Opava  101  16  11     Studénka  57  22  16     Bohumín  120  31  26     Český Těšín  93  17  16     Havířov  114  19  15     Karviná  111  21  16     Orlová  72  18  19     Věřňovice  121  22  19     Frýdek-Místek  81  15  11     Třinec-Kanada  44  16  10     Třinec-Kosmos  36  20  13     zdroj: ČHMÚ     vpl snm  