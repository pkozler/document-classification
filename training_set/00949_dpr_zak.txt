 V jemenských vodách zahynulo 80 nelegálních uprchlíků z Afriky  Aden 3. ledna (ČTK) - U jemenských břehů se utopilo na 80 nelegálních imigrantů z Afriky. Informovalo o tom dnes jemenské ministerstvo vnitro. Většina z nich byla z Etiopie.   Podle ministerstva se osm desítek lidí utopilo nedaleko břehu, když se dvě lodě s nimi převrátily.   Do chudého Jemenu každoročně dorazí desetitisíce lidí, kteří se snaží uniknout z Afriky, zejména ze Somálska a Etiopie. Pro většinu z nich je ale Jemen jen tranzitní zastávkou na cestě do Saúdské Arábie nebo jiných bohatých států v Perském zálivu.   Incidenty podobné tomuto nejnovějšímu nejsou výjimkou. Při nebezpečných plavbách z Afriky zahynou každoročně stovky uprchlíků.   sva hej  