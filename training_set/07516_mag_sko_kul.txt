 Studijní obor o skupině Beatles absolvovala první studentka  --------------------    Ke zpravodajství: FOTO/aktuality   --------------------    Londýn 26. ledna (ČTK) - Bývalá finalistka soutěže Miss Kanada se dnes na liverpoolské univerzitě stala první absolventkou studijního oboru, který se zaměřuje na zkoumání hudby Beatles a jejich vlivu za západní kulturu. Napsala to agentura AP.   Činitelé univerzity Liverpool Hope jsou přesvědčeni, že jejich magisterský program je prvním studijním oborem založeným na životě a době čtveřice přezdívané Fab Four.   Mary-Lu Zahalan-Kennedyová studium oboru nazvaného "Beatles, populární hudba a společnost" zahájila v roce 2009 spolu s 11 kolegy a kolegyněmi. Bývalá adeptka na titul nejkrásnější dívky Kanady uvedla, že jí kurz pomohl zejména lépe porozumět šíři vlivu slavné skupiny.   mtw jnd  