 Před 35 lety se v TV vysílal první díl 30 případů majora Zemana  --------------------    Ke zpravodajství: FOTO ve Fotobance  ID foto: FO00101363, FO00101364, FO00136317   Opravili jsme ve druhé větě druhého odstavce chybné "Jaroslava Brabce" na správné "Vladimíra Brabce".   --------------------    Praha 10. ledna (ČTK) - Jen málokterý český seriál rozpoutal tak četné diskuse a vzbudil takovou vlnu rozhořčení jako právě 30 případů majora Zemana. První díl tohoto zatracovaného i vzývaného komunistického seriálu odvysílala Československá televize před 35 lety, 11. ledna 1976, u příležitosti 30. výročí vzniku Sboru národní bezpečnosti (SNB).     V úvodním dílu nazvaném Smrt u jezera se televizním divákům poprvé představil hlavní hrdina celé třicetidílné série, příslušník SNB Jan Zeman. V podání Vladimíra Brabce se postupně vypracuje z řadového čekatele na náčelníka pražské kriminálky. Má však plné ruce práce s nepřáteli socialistického režimu.   Seriál vznikal v letech 1974 až 1979 a Brabcovi v něm sekundovali další známí herci jako Radoslav Brzobohatý či Rudolf Jelínek. Režie se ujal Jiří Sequens, který za něj dostal titul národní umělec.   Po listopadu 1989 se seriál dlouho nevysílal, na obrazovkách se opět objevil až v roce 1999, kdy Česká televize jeho uvedení doplnila vysvětlujícími dokumenty a besedami. Přesto ale za tento počin sklidila velkou kritiku, od mnoha jednotlivců i organizací v čele s Konfederací politických vězňů.   fjf ped  