 Hala na Děčínsku dohořívá, hlídají ji už jen dobrovolní hasiči  --------------------    Ke zpravodajství: FOTO/aktuality   Zprávu jsme aktualizovali v celém rozsahu.   --------------------    Malšovice (Děčínsko) 25. ledna (ČTK) - Krajší hasiči ukončili zásah u požáru plechové haly plné slámy v Malšovicích na Děčínsku. K dozoru a dohašování ho předali dobrovolným hasičům z nedalekých Dobkovic, sdělil ČTK mluvčí krajských hasičů Lukáš Marvan.   Hasiči požár dnes před 10:00 lokalizovali. Dopoledne dorazili na místo starosta Malšovic Pavel Plachý a pracovníci České inspekce životního prostředí.   Plechová hala o rozměrech 30 krát 70 metrů, vysoká 20 metrů, plná balíků slámy, hoří už od pondělního dopoledne. K vyvážení hořících balíků používají hasiči dva zemědělské nakladače.   Na místě v pondělí zasahovalo šest hasičských jednotek z celého Děčínska. "Jednotky zasahovaly v dýchacích přístrojích, snažily se zachránit střechu," uvedl mluvčí hasičů. Přes veškerou snahu hasičů z haly odpadla jedna stěna.   van jpt  