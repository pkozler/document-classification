 Házenkářky Slavie v duelu nejlepších českých týmů porazily Zlín  Praha 9. ledna (ČTK) - Házenkářky Slavie Praha suverénním způsobem potvrdily vedení v interlize. V utkání tabulkově nejúspěšnějších českých týmů dnes snadno porazily Zlín 31:20. Soutěž vedou stále s čtyřbodovým náskokem před svými dosud jedinými přemožitelkami z Michalovců, Zlín je čtvrtý a jeho ztráta na lídra vzrostla na sedm bodů.   Hostující tým mohl o přijatelném výsledku uvažovat jen do 25. minuty a stavu 9:8 pro Slavii. Do poločasové přestávky pak totiž skórovaly už jenom domácí hráčky, navíc k pěti gólům za sebou přidaly i první tři v druhé půli.   V této fázi utkání se na zlínskou branku valil jeden rychlý protiútok za druhým a slávistky se v koncovce nemýlily. Favorit pak s přehledem udržoval desetigólové vedení, nejvíc vedl těsně před koncem o 13 branek.   st sih gi nkr  