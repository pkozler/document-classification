 Producenti v USA ocenili jako nejlepší film The King's Speech  --------------------    Ke zpravodajství: FOTO ve Fotobance  ID foto: F201012090479801, F201012090461901   --------------------    Beverly Hills (Kalifornie, USA) 23. ledna (ČTK) - Britsko-australské drama Králova řeč ocenila jako nejlepší film americká producentská organizace Sdružení amerických producentů (PGA). Tento film tak předčil snímek o vzniku Facebooku The Social Network. Ocenění byla udělena v noci na dnešek,  jen tři dny před zveřejněním nominací na prestižní Oscary.   Producenti filmu Králova řeč Iain Canning, Emile Sherman a Gareth Unwin prohlásili, že si mysleli, že byli v soutěži deseti kandidátů na toto prestižní ocenění poslední.   Drama zachycuje potíže s koktáním britského krále Jiřího VI., jehož představuje Colin Firth.   Firth získal před týdnem prestižní cenu Zlatý glóbus jako nejlepší herec, ale film již tak úspěšný nebyl. Snímek The Social Network z šesti nominací na Zlaté glóby proměnil v cenu čtyři, včetně kategorie nejlepší film.   Na ceny PGA byly rovněž nominovány drama Černá Labuť s Natalií Portmanovou, sci-fi Počátek nebo snímek o lesbické rodině Děcka jsou v pohodě. Nominaci si vysloužil i western bratrů Coenů Opravdová kuráž, lupičský film Město, thriller 127 hodin a třetí díl animovaného Toy Story.   pel dr  