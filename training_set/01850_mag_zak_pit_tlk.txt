 Vězeň v USA si telefonem aktualizoval status na Facebooku  --------------------    Ke zpravodajství: ilustrační FOTO ve Fotobance  ID foto: F201012170110101, F201010130160301   --------------------    Charleston (USA) 24. ledna (ČTK) - Vězeň v Jižní Karolíně si pomocí mobilního telefonu pravidelně aktualizoval status na Facebooku. Když na to dozorci přišli, zabavili mu ho, napsala agentura AP.   Dvaadvacetiletý Quincy Howard, který si ve vězení v americkém Charlestonu odpykává třicetiletý trest za vraždu, prý většinu času na Facebooku trávil hraním hry Mafia Wars. Howard, který je na své profilové fotce ve vězeňském obleku, někdy také zveřejňoval své názory na justici v Jižní Karolíně.   Dozorci mladého muže za používání pašovaného mobilního telefonu potrestali dočasným zákazem návštěv a telefonátů z pevné linky.   mtw kš  