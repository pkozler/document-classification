 V horských oblastech hradeckého kraje připadl další sníh  Hradec Králové 13. ledna (ČTK) - V horských oblastech Královéhradeckého kraje připadly v noci na dnešek zhruba tři centimetry sněhu. Na horských cestách zůstávají také zbytky ujetého sněhu. Silnice v nižších polohách jsou mokré a sjízdné bez omezení, zjistila ČTK z informací silničářů.   Silničáři upozorňují motoristy, že na silnici na Horní Malou Úpu je ujetá zledovatělá vrstva sněhu, ve které jsou vyjeté koleje a nerovnosti. V hradeckém kraji dnes ráno teploty vystoupaly až na čtyři stupně Celsia, na většině území je zataženo a prší, pouze v horských oblastech sněží či padá déšť se sněhem. Místy je kvůli srážkám snížená viditelnost.   sja jpt  