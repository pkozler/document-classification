 Macháček má na Rallye Dakar technické potíže  --------------------    Ke zpravodajství: FOTO/aktuality   Doplnili jsme další informace v 1. a 2. odstavci.   --------------------    Buenos Aires 13. ledna (ČTK) - Josef Macháček má podle informací České televize v 11. etapě Rallye Dakar vážné technické problémy. Kvůli porouchané zadní nápravě své čtyřkolky zastavil třetí muž průběžného pořadí na 107. kilometru a je možné, že v jihoamerické soutěži nebude moci pokračovat. Svou čtyřkolku údajně opravuje a čeká na příjezd asistenčního vozidla.   V soutěži automobilů přišel tři dny před koncem o naději na další triumf zkušený španělský pilot Carlos Sainz, který poškodil závěs pravého předního kola a opravou ztratil podle agentury AP více než hodinu. K vítězství tak míří Násir Attíja z Kataru, který má v čele průběžného pořadí více než padesátiminutový náskok před Jihoafričanem Ginielem de Villiersem.   Nejrychlejší mezi motocyklisty byl v etapě francouzský obhájce prvenství Cyril Després, který snížil ztrátu na vedoucího Španěla Marka Comu na necelých 16 minut.   nkr alf  