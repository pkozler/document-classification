 Deset mrtvých při srážce kamionu s autobusem v Indii  Kalkata (Indie) 10. ledna (ČTK) - Deset lidí přišlo o život při srážce minibusu s kamionem v severovýchodní Indii. Dalších 25 osob utrpělo zranění. Oznámila to dnes agentura AP s odvoláním na sdělení policie.   V minibusu cestovali převážně mladí lidé, kteří se vraceli z pikniku v říční oblasti na severu státu Bangla. Do jejich vozidla najel bezhlavě se řítící kamion. Bližší okolnosti nehody ale zveřejněny nebyly.   Na indických silnicích každoročně umírá přes 110.000 lidí, což je podle Světové zdravotnické organizace (WHO) největší počet na světě. Podobně jako v dalších zemích regionu příčinou bývá právě bezohledná či rychlá jízda a také špatný stav silnic i vozidel.   hit hej  