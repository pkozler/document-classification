 Fotbalista Mido po čtyřech měsících opouští Ajax  Amsterodam 5. ledna (ČTK) - Egyptský útočník Mido po čtyřech měsících odchází z Ajaxu Amsterodam. Podle serveru BBC se sedmadvacetiletý fotbalista dohodl s nizozemským klubem na předčasném ukončení roční smlouvy.   Mido se k odchodu z Ajaxu rozhodl kvůli velké konkurenci v útoku, kde dostávali přednost Luís Suárez a Múnir El Hamdáví. Bývalý egyptský reprezentant při svém druhém angažmá v amsterodamském klubu jako náhradník odehrál jedenáct zápasů a dal čtyři branky.   Podle Midova agenta už zájem o útočníka projevil jeho mateřský klub Zamalek. Bývalý hráč Marseille, AS Řím, Tottenhamu, Wiganu a West Hamu však chce zůstat v Evropě a jedná o smlouvě s Deportivem La Coruňa.   pam gi  