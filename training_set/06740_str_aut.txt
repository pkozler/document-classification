 SDA dnes bude informovat o prodeji aut za loňský rok  --------------------    Ke zpravodajství: GRAFIKA; AUDIO   --------------------    Praha 6. ledna (ČTK) - Svaz dovozců automobilů (SDA) dnes bude informovat o prodeji automobilů v tuzemsku za loňský rok. Prodej nových osobních automobilů v roce 2010 vzrostl zhruba o čtyři procenta na přibližně 168.000 vozů. Zájem o užitkové klesl o dvě pětiny na 11.500 aut, odhaduje Sdružení automobilového průmyslu.   Prodej osobních a lehkých užitkových vozů v součtu podle odhadu sdružení klesl o 0,9 procenta na 179.500 aut. Díky různým slevovým akcím si řada zákazníků mohla dovolit vůz vyšší kategorie za cenu, kterou by před jedním či dvěma lety platili za automobil o kategorii níž. Překvapením je podle odborníků výsledek Škody Auto, které se podařilo zvýšit svůj podíl na trhu. Ten v posledních letech vytrvale klesal.   "Celkové prodeje osobních a lehkých užitkových aut za letošní rok očekávám na zhruba stejné úrovni jako loni. Pokud vezmeme v úvahu, že v Česku nebylo zavedeno šrotovné a ekonomická situace řady domácností a firem je stále poměrně složitá, lze to považovat za slušný výsledek," uvedl v prosinci vedoucí automobilové expertní skupiny PwC Jiří Zouhar.   jap mha  