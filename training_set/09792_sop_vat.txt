 Rozloha pevniny USA se pozvolna zmenšuje  New York 1. května (ČTK) - Rozloha pevniny Spojených států se postupně zmenšuje. Vyplývá to z údajů amerického statistického úřadu, z nichž citoval deník The New York Times. Podle statistiků je zmenšení pevninských USA jen důsledek přesnějšího měření. Geografové ale varují že zmenšování je skutečné a kvůli erozi se naopak rozšiřují americké vodní plochy.   Podle statistiků měla americká pevnina největší rozlohu v roce 1940, kdy se uvádělo 9,206.000 kilometrů čtverečních. V roce 1990 ale statistický úřad už uváděl rozlohu o 47.500 kilometrů čtverečních menší a podle údajů z roku 2010 mají pevninské USA jen 9,147.000 kilometrů čtverečních.   Za posledních deset let se naopak zvětšila rozloha amerických vod, a to o 21.000 kilometrů čtverečních. To je víc než plocha jezera Ontario. Geografové upozorňují, že je to především důsledek eroze nebo řádění hurikánů.   Právě hurikán Katrina způsobil v roce 2005 výrazné zvětšení amerických vod na úkor pevniny. Bouře zasáhla pobřeží u New Orleans, prolomila hráze a moře po ní zalilo část vnitrozemí. Odborníci však upozorňují i na dlouhodobý opačný trend ve stejné oblasti, když se v deltě řeky Mississippi kvůli nánosům pozvolna vytváření nové ostrůvky.   str kne  