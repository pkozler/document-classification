 Pražané podle náměstka zatím výpověďmi lékařů nejsou znepokojeni  Praha 25. ledna (ČTK) - Hromadné výpovědi lékařů z nemocnic nechávají Pražany podle náměstka pražského primátora a koordinátora nemocniční péče v hlavním městě Ivana Kabického (ODS) zatím v klidu. Na informační linku jich volalo jen málo, přitom právě zde se dozvědí, zda v jejich nemocnici se odkládají plánované operace. Akutní pacienti by měli být ošetřeni. ČTK však má řadu varování pražských lékařů, že nebudou přebírat pacienty za odcházející kolegy. Nemají na to prý volné kapacity.   V Praze dalo výpověď 10,6 procenta nemocničních lékařů, v průměru republiky 18 až 19 procent, v nejvíce zasažené Vysočině až 60 procent.   "Pražané se zřejmě necítí ohroženi," řekl Kabický ČTK. Aktuálně podle něj hrozí problémy v péči o předčasně narozené děti, ze tří pražských perinatologických center to největší u Apolináře nechce převzít péči za centra s omezeným provozem. Problémy lze čekat také v neurologii.   "Monitorujeme stav ve fakultních nemocnicích v koordinaci s pražskou záchrankou. V pondělí vyhodnotíme, kolik výpovědí a v jakých oborech bylo podáno a kolik jich bylo staženo zpět," uvedl náměstek.   Ředitelé tak budou mít čas na vyjednávání s lékaři a přípravu krizových scénářů k 1. březnu. Kabický je nechtěl zatím upřesnit, variant je prý mnoho. Řekl jen, že hlavní město není zřizovatelem žádné nemocnice, a tak nemůže dotovat platy nebo dávat byty, jak se chystají některé kraje. Může ale dát jednorázový dar nemocnici, který využije na platy.   Zajistí také výměnu informací mezi nemocnicemi, v informačním centru se dozvědí o volných kapacitách. Hlavní úlohu v koordinaci má mít pražská záchranka, která rozváží akutní případy. Měla by rozvozy koordinovat se středočeskou záchrankou, zejména pokud by pacient měl být dovezen do nemocnice v okrajových částech, jako je třeba Bulovka.   "Z 330.000 převozů za rok je až 35 procent ze Středočeského kraje. Záchranka je vozí do Prahy, protože je středočeská zařízení odmítají. Je třeba se domluvit, aby Středočeši zásobovali přednostně svůj kraj," shrnul Kabický s tím, že když půjde o ošetření ve specializovaném oboru, který Středočeský kraj nemá, přijme pacienta nadále Praha.   Středočeši by podle šéfa pražské záchranky Zdeňka Schwarze neměli vozit rodičky do Prahy. Ředitel středočeské záchranky Martin Houdek to zpochybnil. "Legislativa i logika nám velí, abychom vezli pacienta do nejbližšího zařízení. To znamená, že pokud jsme ve Zdibech, tak ho nepovezeme do Mělníka, když můžeme být za pět minut na Bulovce," řekl.   Podle dnes zveřejněného výzkumu Médea Research nesouhlasí s akcí lékařů 59 procent lidí, sympatizuje s nimi necelá čtvrtina veřejnosti. Téměř 40 procent je přesvědčeno, že nedostatek lékařů by mohl způsobit zhoršení jejich zdravotního stavu, případně dokonce ohrozit i jejich život.   Názory na akci lékařských odborů Děkujeme, odcházíme, v níž dalo výpověď kolem 3800 nemocničních lékařů, mohou lidé posílat také na pacientský  web . "Myslíme si, že je na čase, aby se do diskuse zapojili i pacienti," řekla ČTK ředitelka občanského sdružení Koalice pro zdraví Jana Petrenko.     Počet podaných výpovědí lékařů k 21. lednu v Praze     název zařízení  celkový počet lékařů v zařízení  přepočtený počet lékařů v zařízení na celé úvazky  počet výpovědí  výpovědi vzaté zpět     Fakultní nemocnice Bulovka   413    183   3     Fakultní Thomayerova nemocnice   390    111   0     Fakultní nemocnice Královské Vinohrady   413     86   5     *Fakultní nemocnice Motol  1084   796,28  27/20,18    14     Všeobecná fakultní nemocnice   911   579,48   102      *Ústřední vojenská nemocnice   360     0   0     Ústav pro matku a dítě v Podolí    53     0   0     *Institut klinické a experimentální medicíny   264     19   0     Psychiatrická léčebna Bohnice   117   104   5/4,6   0     **Městská nemocnice následné péče    5     0   0     *Nemocnice Na Homolce   270     0   0     Nemocnice Milosrdných sester sv.Karla Boromejského    57     13   0     Nemocnice na Františku    74    63,8    0   0     **Nemocnice sv.Alžběty    15     0   0     **LDN Chittussiho    9     0   0     **Nemocnice na Žižkově    6     0   0     **Dopravní zdravotnictví, a.s.    43     0   0     *Mediterra, s.r.o.    33     0   0     **Monada, s.r.o.    1     0   0     **MediCentrum Praha, a.s.    5     0   0     **Medicon Hospitals, s.r.o.    9     0   0     **Clinicum, a.s.    71     0   0     **Interna Co, s.r.o.    9     0   0     **Domov sv.Karla Boromejského    4     0   0     **Gerontologické centrum    4     0   0     * stav k 17.lednu   ** dále nesledováno     Zdroj: magistrát     nam  