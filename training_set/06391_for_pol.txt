  Ke zpravodajství: PROFIL; FOTO ve Fotobance; FOTO/aktuality   Do hodiny vydáme PROFIL s vizitkou bývalého haitského diktátora Jeana-Clauda Duvaliera, který se o víkendu nečekaně vrátil do vlasti po 25 letech v exilu ve Francii a jehož v úterý prokuratura formálně obvinila z řady zločinů.   ------------------------------    Bývalý haitský diktátor byl obviněn z korupce a dalších zločinů  --------------------    Ke zpravodajství: FOTO/aktuality   Zprávu jsme aktualizovali o obvinění bývalého diktátora v 1. a 2. odstavci, změnili jsme titulek.   --------------------    Port-au-Prince 18. ledna (ČTK) - Bývalého haitského diktátora Jean-Claudea Duvaliera dnes prokuratura formálně obvinila z korupce, krádeže, zpronevěry veřejných fondů a z dalších zločinů, jichž se údajně dopustil v dobách své vlády v letech 1971 až 1986. Oznámila to agentura Reuters. Duvalier se o víkendu nečekaně vrátil do vlasti po 25 letech v exilu.   "Jeho osud je nyní v rukou vyšetřujícího soudce," řekl hlavní žalobce Aristidas Auguste. Obvinění musí být nyní podle Reuters vyšetřena soudcem, který následně rozhodne, zda se v právní kauze bude pokračovat.   Krátce před tím policie bývalého diktátora vyvedla z hotelu v haitské metropoli Port-au-Prince. Při odchodu uprostřed policejní eskorty bývalý diktátor zvaný Baby Doc nic neřekl, na dotazy novinářů neodpovídala ani Duvalierova dlouholetá partnerka Véronique Royová.   Během dne se soukromě s Duvalierem a jeho právníky sešli vysocí představitelé haitské justice včetně generálního prokurátora. Na Haiti, kam v neděli přiletěl z francouzského exilu, může Baby Docovi hrozit trestní stíhání za porušování lidských práv, smrt tisíců lidí a zpronevěru milionů dolarů z veřejných fondů.   Nikdo se k tématu rozhovoru nevyjádřil. Nicméně podle agentury Reuters úřady chtějí Duvaliera vyslechnout, aby určily, jestli má být stíhán za zpronevěru státních financí. "Bude vyslechnut a zůstane k dispozici soudnímu systému," prohlásil nejmenovaný vládní činitel.   Skupiny za lidská práva a další kritikové požadují, aby byl Baby Doc zatčen a stíhán za vraždy a mučení tisíců odpůrců během jeho patnáctileté vlády.   Duvalier od svého příletu neřekl, proč se na Haiti vrátil.   jf hit str  