 Herec David Arquette nastoupil léčbu kvůli alkoholu a depresím  --------------------    Ke zpravodajství: FOTO ve Fotobance  ID foto: FO01242406, FO00447613   --------------------    Los Angeles 3. ledna (ČTK) - Herec David Arquette, který se před časem rozešel s manželkou a bývalou hvězdou seriálu Přátelé Courteney Coxovou, nastoupil do léčebny kvůli problémům s alkoholem a depresím. Oznámila to dnes agentura Reuters.   Devětatřicetiletý Arquette a o sedm let starší Coxová oznámili vloni v říjnu, že se po 11 letech manželství rozcházejí. Zatím ale prý ještě nejde o rozvod, ale jen "rozchod na zkoušku", dodal pár, který spolu má dceru.   Jak napsal časopis People, Coxová manžela v jeho rozhodnutí vyhledat odbornou pomoc podpořila. "Opravdu obdivuji Davida a jeho volbu zvládnout a zlepšit svůj život," prohlásila Coxová. "Miluji ho a podporuji ho."   Coxová a Arquette se setkali v roce 1996 při natáčení hororového filmu Vřískot a vzali se o dva roky později. Zatímco v soukromém životě se rozešli, na filmovém plátně se sejdou už letos v dubnu, kdy se do kin do kin dostane Vřískot 4.   dk jnd  