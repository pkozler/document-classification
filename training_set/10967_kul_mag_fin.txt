 Chcete si zahrát na hvězdu v Cannes? Připravte si 180.000 eur!  --------------------    Ke zpravodajství: ilustrační FOTO ve Fotobance  ID foto:  F200801110034701 ,  IF00006633 ,  FO01113319 ,  FO00525928    --------------------    Paříž 5. května (ČTK) - Kdo si chce na nadcházejícím mezinárodním filmovém festivalu v Cannes na Azurovém pobřeží zahrát na jeden den na hvězdu, musí počítat s útratou 180.000 eur (4,3 milionu korun). Podle francouzského serveru staragora.com to spočítal časopis Capital.   Seznam výdajů, které by bylo potřeba vynaložit na služby, reprezentaci a bezpečnost, vypadá podle magazínu takto:   - osmdesátimetrová jachta: 120.000 eur za den   - limuzína Maybach s řidičem: 6000 eur za den   - Lamborghini Gallardo: 2200 eur za den   - Harley-Davidson: 400 eur za den   - královské apartmá v hotelu Majestic: 38.000 eur za noc   - penthouse v hotelu Martinez: 36.000 eur za noc   - místo na galavečeři ve prospěch nemocných AIDS: 10.000 eur   - tělesný strážce: 700 eur za den   - luxusní vila s výhledem na Cannes: 50.000 eur za týden.   Navíc je potřeba počítat s tím, že pokud člověk nemá vstupenku na zahajovací nebo závěrečný večer festivalu, a přesto chce vystoupat po červeném koberci do festivalového paláce, bude ho to stát dalších 5000 eur.   Miláčku, vyndal bys šekovou knížku? končí příspěvek serveru.   pz kš  