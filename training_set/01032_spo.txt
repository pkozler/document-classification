 Šafářová bude hrát se Zakopalovou v aréně Margaret Courtové  --------------------    Ke zpravodajství: FOTO/aktuality   --------------------    Melbourne 19. ledna (ČTK) - Na dvorci pojmenovaném po legendární Margaret Courtové dojde ve čtvrtek v Melbourne k českému souboji na tenisovém Australian Open. Jednatřicátá nasazená Lucie Šafářová se o postup do třetího kola utká s Klárou Zakopalovou. Do hry ve čtvrtek zasáhne celkem šest českých zástupců.   Na okruhu WTA se Šafářová se Zakopalovou střetly dvakrát, naposledy před pěti lety v Antverpách, a vždy vyhrála Zakopalová. "Je to už dávno, Lucka se od té doby hodně zlepšila a i díky současnému postavení na žebříčku bude favoritkou. Je to těžká soupeřka, levoruké hráčky jsou nepříjemné," řekla Zakopalová severu iDnes.   Ani jedna hráčka neměla z utkání s krajankou radost. "S Klárou jsme kamarádky a nikdy není moc příjemné, když proti sobě musíme nastoupit," řekla Šafářová. "Není to moc příjemné, ale lepší než chytnout Venus Williamsovou," uvedla Zakopalová.   Česká jednička Petra Kvitová se pokusí prodloužit letošní vítěznou sérii na sedm zápasů v utkání proti Anně Čakvetadzeové z Ruska a Iveta Benešová má před sebou výzvu jménem Maria Kirilenková, která je osmnáctou nasazenou hráčkou.   V soutěži mužů budou o třetí kolo bojovat Radek Štěpánek s turnajovou dvacítkou Johnem Isnerem z USA a Jan Hernych s Brazilcem Thomazem Belluccim.   Čtvrteční program Australian Open (začátky 01:00 SEČ):   Rod Laver Arena: Suarezová-Navarrová (Šp.) - Clijstersová (3-Belg.), Nadal (1-Šp.) - Sweeting (USA), Petrovová (13-Rus.) - Moliková (Austr.), 9:00 Stosurová (5-Austr.) - Duševinová (Rus.), Del Potro (Arg.) - Baghdatis (21-Kypr).   Hisense Arena: Jankovičová (7-Srb.) - Šuaj Pcheng (Čína), Tomic (Austr.) - Lopez (31-Šp.), Jovanovská (Srb.) - Zvonarevová (2-Rus.), Söderling (4-Švéd.) - Müller (Luc.).   Arena Margaret Courtové: Cirsteaová (Rum.) - Peerová (10-Izr.), Benešová (ČR) - Kirilenková(18-Rus.), Seppi (It.) - Tsonga (13-Fr.), Šafářová (31-ČR) - Zakopalová (ČR), Marčenko (Ukr.) - Murray (5-Brit.).   Kurt č. 3, 4. zápas: Isner (20-USA) - Štěpánek (ČR).   Kurt č. 18, 2. zápas: Čakvetadzeová (Rus.) - Kvitová (25-ČR), Hernych (ČR) - Bellucci (30-Braz.).   smr gi  