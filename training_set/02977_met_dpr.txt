 Silnice zejména na Vsetínsku jsou sjízdné jen s opatrností  Zlín 2. ledna (ČTK) - Silnice zejména ve vyšších polohách Zlínského kraje jsou sjízdné jen se zvýšenou opatrností. Na vedlejších tazích leží ujetá vrstva sněhu až do deseti centimetrů, místy jsou vyjeté koleje. Vyplývá to z informací Ředitelství silnic a dálnic.   Problémy motoristé mohou mít především na Vsetínsku, kde dopravu místy komplikuje i mlha. K opatrnosti silničáři nabádají i na Zlínsku. Naopak komunikace na Uherskohradišťsku a Kroměřížsku jsou většinou holé a mokré, sjízdné bez omezení.   Teplota v regionu se dnes ráno pohybuje od minus tří do minus jednoho stupně Celsia.   slu jpt  