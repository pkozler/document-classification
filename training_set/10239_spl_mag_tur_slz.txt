 Sezonu na Lipně zahájí dračí závody a piráti  --------------------    Ke zpravodajství: AUDIO; ilustrační FOTO ve Fotobance  ID foto:  P201008210223701 ,  P201104160342001    --------------------    České Budějovice 13. května (ČTK) - Závody dračích lodí, ale také celodenní pirátský program proložený divadlem a koncerty připravili organizátoři na zahájení letní sezony na Lipensku. Akce se koná v sobotu 21. května v loděnici Lipno a kempu Modřín v Lipně nad Vltavou. Na Dračí mistrovství lipenské přehrady se zatím přihlásilo přes 30 posádek, další ještě přibudou, řekli dnes organizátoři novinářům.   "Závody dračích lodí jsme zpočátku brali spíše jako recesi, nultý ročník jsme uspořádali před čtyřmi roky. Zájem o ně ale každým rokem rostl. Zatímco prvního ročníku se zúčastnilo devět lodí, loni už jich bylo 39. Letos očekáváme minimálně 40," řekl ředitel závodu Jan Veber. Bude to opět prestižní záležitost pro amatérské posádky. Diváci mohou podle něj sledovat dramatické boje.   Závodit může veřejnost i sportovní oddíly. Každá posádka je složená z 20 pádlujících, bubeníka a kormidelníka. "Závodit může opravdu každý. Nic k tomu není potřeba. Veškeré vybavení - lodě, pádla i buben, včetně kormidelníka a odborného výkladu zájemcům zajistíme," uvedl Veber.   Závodit se bude na trati 200 metrů a kvalifikační jízdy určí nasazení do finálové na základě dosažených časů nebo pořadí. Finálová jízda rozhoduje o konečném umístění v závodě a bodovém zisku pro pořadí v Grand Prix 2011. V sobotu odpoledne se pojede závod na čas na kilometrové trase. Podrobnosti jsou na  www.turisma.cz  .   Doprovodný program zahájení letní sezony je podle dramaturga Jiřího Grauera sestaven především pro rodiny s dětmi. "Lipno to je o vodě a o lodích, proto je jeho hlavním mottem Piráti na Lipně. Hlavním bodem pak bude bitva o poklad s vyloděním pirátů v podání skupiny historického šermu Rekruti," uvedl. Do bitvy mezi piráty a vojáky se mohou zapojit i děti. Čeká je několik pohádek, bubnování a spousta her a soutěží.   Jaroslava Mikešová dr  