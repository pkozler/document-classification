 Na největším protestu odborů se v roce 1997 sešlo až 120.000 lidí  Praha 21. května (ČTK) - Výběr největších odborářských demonstrací v Česku od roku 1994 (řazeno podle počtu účastníků protestů; odhady počtu demonstrujících se někdy liší podle toho, zda je uvádí policie nebo sami odboráři):     až 120.000 účastníků (podle policie 60.000 účastníků)   8. listopadu 1997 - Proti hospodářské a sociální politice vlády protestovali odboráři na Staroměstském náměstí v Praze.     90.000 účastníků   25. března 1995 - Demonstrace odborářů na Staroměstském náměstí v Praze požadovala změnu nových sociálních zákonů.     40.000 účastníků   22. března 1994 - Na 40.000 odborářů z ČMKOS protestovalo na Staroměstském náměstí v Praze proti způsobu projednávání novely zákoníku práce, návrhu zákona o státní službě a o základním důchodovém pojištění v Poslanecké sněmovně.   21. září 2010 - Proti snižování platů ve státní a veřejné správě a rozpočtovým škrtům vlády demonstrovalo v Praze na Palachově náměstí na 40.000 odborářů (policisté, vojáci, hasiči, celníci, zástupci vězeňské služby, daňové správy či justiční pracovníci, zástupci školských odborů, zdravotníci a úředníci).   21. května 2011 - Na pražském Václavském náměstí protestovali odboráři proti vládním návrhům daňové, sociální, zdravotní a penzijní reformy. Podle odhadů organizátorů z ČMKOS i policie se na ní sešlo 40.000 lidí. Kromě zaměstnanců z prakticky všech sfér a mnoha míst ČR přišli protestovat i postižení.     35.000 účastníků   23. června 2007 - Pod heslem "Zastavme škrtformu" se v Praze na Václavském náměstí do demonstrace proti vládní reformě veřejných financí zapojili odboráři z celé ČR. Odhad policie byl o pět tisíc účastníků nižší.     30.000 účastníků   16. května 2009 - Demonstrace ČMKOS proti dopadům krize na zaměstnance se na Hradčanském náměstí v Praze zúčastnili i odboráři z 11 evropských zemí. K akci se připojili i členové školských odborů, kteří týž den před budovou ministerstva školství protestovali proti nízkým platům učitelů i nepedagogických pracovníků.     25.000 účastníků   26. listopadu 2005 - Odboráři 0v Praze podpořili vládní návrh zákoníku práce a dožadovali se sociálních jistot pro zaměstnance. Akci připravily ČMKOS a Asociace samostatných odborů (ASO).     20.000 účastníků   13. září 2003 - Demonstrace proti reformě veřejných financí, kterou v Praze pořádaly ČMKOS a Asociace samostatných odborů (ASO).   dap ped mal                