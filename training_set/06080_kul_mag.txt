 V Arše budou poprvé předány Ceny české filmové kritiky  Praha 13. ledna (ČTK) - Dnes večer budou v pražském Divadle Archa poprvé vyhlášeny Ceny české filmové kritiky. Domácí filmoví novináři a publicisté jimi odmění nejlepší kinematografické počiny loňského roku.   Průvodcem večera bude Petr Nárožný, ocenění předají významné osobnosti včetně exprezidenta Václava Havla, který přislíbil, že předá cenu za nejlepší scénář.   Ve druhém kole novináři a publicisté na základě nominací posuzovali výkony v jedenácti kategoriích za účasti 46 hlasujících. Vybírali z 22 hraných filmů a 13 dokumentů, které se v roce 2010 objevily v kinech.   Sedm a tedy nejvíce nominací získal snímek režiséra Radima Špačka Pouta. O jednu méně má komedie režiséra Roberta Sedláčka Největší z Čechů, čtyři nominace získal autorský film Jana Svěráka Kuky se vrací.   bor dr  