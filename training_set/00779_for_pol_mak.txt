  Upozorňujeme klienty, že do 19:00 vydáme PROFIL irského premiéra Briana Cowena, který dnes přes spekulace a tlak opozice oznámil, že hodlá setrvat v čele své strany Fianna Fáil.   ------------------------------    Irský premiér Cowen oznámil, že zatím zůstane v úřadech  Dublin 16. ledna (ČTK) - Irský premiér Brian Cowen dnes oznámil, že neodstoupí z funkcí šéfa vlády ani předsedy strany pravého středu Fianna Fáil (FF). Chce ale nechat své spolustraníky o svém předsednictví v úterý hlasovat. Opozice Cowena vyzývala k odchodu z vysokých politických funkcí kvůli jeho přístupu k řešení irské dluhové krize.   Poté, co dnes světové agentury oznámily, že Cowen vpodvečer učiní prohlášení o své politické budoucnosti, začaly bouřlivé spekulace o jeho odstoupení z čela Fianna Fáil. Premiér, který má pověst drsného muže připraveného činit nepopulární rozhodnutí, ale oznámil, že hodlá setrvat v čele strany a dokončit úkoly, k nimž se zavázal.   "Jako premiér musím zůstat soustředěn na splnění svých povinností lidem... zájmy země jsou nade vším," prohlásil.   Cowen byl kritizován především za to, že dlouho váhal přijmout několikamiliardovou pomoc od Mezinárodního měnového fondu (MMF) a Evropské unie. Tím prý před občany zastíral skutečný rozměr bankovní krize v zemi.   V Irsku se pravděpodobně v březnu budou konat parlamentní volbu. Očekává se, že stávajícímu premiérovi a jeho straně a vládě přinesou hořkou porážku.   Naposledy bylo Cowenovi vytýkáno, že bez vědomí své strany údajně vyjednával s šéfem irské centrální banky na golfovém hřišti o sporném rozhodnutí poskytnout státní garance krachující bance Anglo Irish.   I někteří Cowenovi spolustraníci se domnívali, že Cowen dnes oznámí rezignaci. Politik v uplynulých třech dnech sondoval, jakou má podporu uvnitř vlastní strany, uvedla agentura DPA.   zdp sd  