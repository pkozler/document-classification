 Švandovo divadlo ruší některá lednová představení  Praha 5. ledna (ČTK) - Švandovo divadlo na Smíchově muselo zrušit některá lednová představení. Důvodem je podle mluvčí smíchovské scény Gabriely Valcové zranění herečky Evy Leimbergerové, která je členkou souboru od srpna 2007.   "Bez náhrady divadlo ruší reprízy inscenace Dioptrie růžových brýlí, a to ve dnech 6. a 13. ledna. Vzhledem k tomu, že jsou její únorová představení už vyprodána, mohou si diváci vyměnit vstupenky za jiný termín po zahájení březnového předprodeje," řekla Valcová ČTK.   Ze stejného důvodu divadlo neodehraje 10. ledna představení Merlin: Zrození, jejíž nejbližší reprízy jsou plánovány na 22. ledna a 19. února, ani inscenaci Peníze od Hitlera 15. ledna. Její reprízy se uskuteční 24. ledna, 2. a 15. února.   Další případné změny bude Švandovo divadlo avizovat na svých webových stránkách  www.svandovodivadlo.cz .   "Vstupenky na zrušená představení mohou diváci vrátit nebo vyměnit nejpozději do konce měsíce v pokladně této scény," dodala Valcová.   bor vit  