 Loni v zahraničí zemřelo 441 Čechů, o 27 víc než v roce 2009  --------------------    Ke zpravodajství: GRAFIKA   Opravili jsme v druhém odstavci nepřesné: "Nejvíce bylo pro Čechy osudové Slovensko, kde ministerstvo evidovalo 124 úmrtí. Následovalo Švýcarsko s 45 případy, na třetím místě bylo Německo, kde zemřelo 31 Čechů." na správné: "Nejvíce případů úmrtí řešil zastupitelský úřad v Bratislavě, kde ministerstvo evidovalo 124 úmrtí. Následuje Bern s 45 případy a Berlín, kde se loni zabývali úmrtím 31 Čechů."   --------------------    Praha 26. května (ČTK) - Loni se v porovnání s předchozím rokem zvýšil počet Čechů, kteří na cestách v zahraničí přišli o život. Zatímco v roce 2009 zemřelo mimo svou vlast 414 českých občanů, minulý rok to bylo o 27 víc. Novináře o tom dnes informovalo ministerstvo zahraničí.   Nejvíce případů úmrtí řešil zastupitelský úřad v Bratislavě, kde ministerstvo evidovalo 124 úmrtí. Následuje Bern s 45 případy a Berlín, kde se loni zabývali úmrtím 31 Čechů.   Černínský palác dále informoval, že se o 48 na 299 snížil počet českých občanů, kteří museli být hospitalizováni mimo republiku.   Ministerstvo dále uvedlo, že loni registrovalo více dopravních nehod s českou účastí. Bylo to 309 případů v porovnání s rokem předcházejícím, kdy se stalo 287 dopravních kolizí.   Více lidí také minulý rok žádalo o vydání náhradního cestovního dokladu - 2478. Předloni v zahraniční ztratilo pas nebo občanský průkaz 2284 českých turistů.   lp rot      