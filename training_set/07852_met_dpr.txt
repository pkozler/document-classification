 V Libereckém kraji se vyjasňuje, silnice mohou namrzat  Liberec 4. ledna (ČTK) - V Libereckém kraji se vyjasňuje a teploty klesají až k deseti stupňům pod nulou. Na Českolipsku se místy objevují mlhy. Vozovky mohou namrzat. Silničáři proto doporučují jezdit se zvýšenou opatrností. Pozor by si měli motoristé dát na silnici I/9 u Svoru na Českolipsku, kde se ve směru na Rumburk propadla vozovka a jsou tam velké díry.   Všechny silnice v Libereckém kraji jsou průjezdné a sjízdné. Hlavní tahy jsou většinou holé a mokré, na silnicích nižších tříd leží ujetá zledovatělá vrstva sněhu krytá posypem. Motoristé bez zimní výbavy by do kraje neměli vůbec vjíždět a do hor silničáři doporučují i sněhové řetězy a výbavu potřebnou k vyproštění vozidla.   ivc mol  