 Prvním dítětem narozeným v letos v Olomouckém kraji je holčička  --------------------    Ke zpravodajství: ilustrační FOTO ve Fotobance  ID foto: F201005070226001, F201004020108501, F201005070226601   Doplnili jsme v 1. a 2. odst. další informace o prvním letos narozeném dítěti v kraji.   --------------------    Olomouc 1. ledna (ČTK) - Prvním dítětem, které letos přišlo na svět v Olomouckém kraji, je holčička jménem Terezka Ottová. Narodila se v 04:38 v porodnici v Šumperku. Holčička vážila 2,61 kilogramu a měřila 47 centimetrů. Maminka i dítě jsou v pořádku, řekla ČTK Hana Szotkowská, mluvčí skupiny Agel, pod kterou nemocnice spadá.   Z Šumperku je i matka holčičky Jana Ottová. "Obě se mají čile k světu. Paní Ottová byla prvorodička, Terezka je její první dítě," doplnila mluvčí.   První letošní děti už hlásí i další zdravotnická zařízení v Olomouckém kraji. Ve Šternberku se jako první narodil chlapec Jaroslav. Na svět přišel v 05:32, vážil 3,4 kilogramu a měřil 50 centimetrů. V olomoucké porodnici se jako první narodilo děvčátko. Na svět přišlo v 06:28.   Naopak v porodnicích v Přerově, Prostějově a v Jeseníku na první letošní miminko stále čekali ještě odpoledne.   V šumperské nemocnici se narodilo první dítě Olomouckého kraje i v loňském roce, tehdy ale přišlo na svět mnohem dříve. Chlapec jménem Martin se totiž narodil už 11 minut po půlnoci.   jem jpt  