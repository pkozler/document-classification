 Soud odročil jednání o zrušení zásad územního rozvoje Prahy  --------------------    Ke zpravodajství: GRAFIKA   --------------------    Brno 26. ledna (ČTK) - Nejvyšší správní soud dnes odročil jednání o návrhu na zrušení zásad územního rozvoje Prahy na čtvrtek odpoledne. Opatření z roku 2009 napadlo občanské sdružení Zdravé životní prostředí a další tři stěžovatelé. Vadí jim především způsob vedení pražského okruhu přes katastrální území Běchovic.   Zásady rozvoje jsou nástrojem územního plánování na úrovni kraje. Stanovují koncepci a základní strategii pro rozvoj a uspořádání území města a jsou odlišným dokumentem od pražského územnímu plánu. Pražské zastupitelstvo zásady schválilo v prosinci 2009 ve formě opatření obecné povahy.   Zásady územního rozvoje jsou podle stěžovatelů přijaty nezákonným způsobem. Podle advokáta Vítězslava Dohnala navrhovaná trasa pražského okruhu, která je v zásadách uvedena, nerespektuje například kumulativní efekt plánovaných dopravních staveb na životní prostředí v Běchovicích.   Lidé z Běchovic se obávají toho, že pražský okruh s mimoúrovňovými křižovatkami v plánované trase výrazně zhorší jejich životní podmínky. Mají strach z překračování hlukových limitů a vysoké prašnosti. Dlouhodobě prosazují jinou trasu okruhu.   Žalovaná strana, kterou na soudu zastupovali lidé z pražského magistrátu, tvrdí, že zásady územního rozvoje by, na rozdíl od územního plánu, měly řešit obecnější koncepční otázky, a nikoliv problematiku konkrétních staveb. Podle advokáta Pavla Uhla, který magistrát zastupuje, se podle zákona k územním zásadám rozvoje mají vyjadřovat jen úřady, městské části nebo zástupci veřejnosti. Ti podle něj mají právo vyjadřovat se k obecnější, a nikoliv jen lokální běchovické problematice.   NSS již loni v květnu zrušil část zásad územního rozvoje Prahy, která se týkala trasy okruhu mezi Ruzyní a Březiněvsí. Soud tenkrát uvedl, že sporná část zásad byla schválena nezákonně, a to především kvůli špatnému vyhodnocení vlivů stavby na životní prostředí   lab snm  