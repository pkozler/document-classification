 Lady Gaga obdivuje kouřící zpěvačky  --------------------    Ke zpravodajství: FOTO ve Fotobance  ID foto:  P201103021250101 ,  F201007090271001    --------------------    Berlín 4. května (ČTK) - Kontroverzní zpěvačka Lady Gaga se prezentuje jako nepřehlédnutelné všeumělecké dílo, obdivuje však zpěvačky, které o svých kvalitách přesvědčují především svým hlasem. Nejlépe zdrsnělým nezřízeným kouřením.   "Vždy jsem obdivovala zpěvačky, z jejichž hlasu čoudí 50 cigaret," řekla popová královna současnosti v rozhovoru pro společenský magazín Gala.   Sama prý kouří jen při psaní hudby. "Ale nelíbí se mi to, protože mému vlastnímu hlasu to nedělá dobře," zjistila.   Jako jednu z "nejúžasnějších vokalistek všech dob" Američanka označila legendární francouzskou šansoniérku Edit Piaf. Také americká herečka a zpěvačka Judy Garlandová, matka Lizy Minelliové, prý patří mezi její velké vzory.   zdp kš      