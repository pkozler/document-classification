 Na silnicích Plzeňského kraje jsou místy zmrzlé vyježděné koleje  Plzeň 5. ledna (ČTK) - Zledovatělé koleje vyjezděné ve vrstvě sněhu mohou dnes řidiči potkat na některých silnicích v Plzeňském kraji. Silničáři proto doporučují jízdu se zvýšenou opatrností. Silnice prvních tříd a dálnice D5 jsou většinou holé a vlhké, na vedlejších silnicích jsou mnohde zbytky sněhu nebo uježděná sněhová vrstva krytá drtí, informuje Ředitelství silnic a dálnic.   Uježděný sníh na silnicích druhých a třetích tříd je na některých místech regionu zmrzlý. Řidiči by si měli dávat pozor například na Klatovsku či Sušicku, umrzající vyježděné koleje jsou místy na jižním Plzeňsku.   Teploty se dnes v kraji drží kolem minus osmi stupňů, na Šumavě klesly v noci podle silničářů až k minus 18 stupňům. Počasí bez větru a bez srážek místy doplňuje lehká mlha.   lap jpt  