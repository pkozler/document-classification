 V centru Abertam hořel obytný dům, nikdo z obyvatel nebyl zraněn  Abertamy (Karlovarsko) 3. ledna (ČTK) - V centru Abertam vzplál dnes odpoledne obytný dvoupodlažní dům. Plameny zasáhly celé horní patro. Mluvčí krajských hasičů Martin Kasal oznámil ČTK, že nikdo z obyvatel nebyl zraněn, protože v době požáru v domě lidé nebyli.   Hasičům se podle Kasala podařilo dalšímu šíření ohně zabránit, ale plameny přesto část domu poničily. Výše způsobené škody na hrázděném objektu nebyla prozatím vyčíslena. Příčinu požáru nyní hasiči vyšetřují.   vlm mol  