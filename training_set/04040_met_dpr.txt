 Na části menších silnic v Pardubickém kraji zůstává ležet sníh  Pardubice 27. ledna (ČTK) - Na některých menších silnicích v Pardubickém kraji zůstává ležet slabá vrstva sněhu. Někde také připadl čerstvý poprašek. Při teplotách pod bodem mrazu se místy tvoří náledí, uvádějí krajští silničáři.   Se sněhem by měli počítat řidiči zvláště ve výše položených oblastech, například v okolí Hlinska, Lanškrouna, Litomyšle, Ústí nad Orlicí, Vysokého Mýta a v Železných horách. V těchto oblastech se může vyskytovat také námraza a náledí.   V Pardubickém kraji bylo dnes ráno převážně zataženo, často drobně sněžilo nebo pršelo. Teploty se držely v intervalu od nuly do minus tří stupňů.   dos jpt  