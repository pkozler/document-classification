 Na severu Čech zůstává sníh na silnicích v horských oblastech  Liberec/Ústí nad Labem 30. ledna (ČTK) - Motoristé na severu Čech musí dnes ráno se sněhem na silnicích nadále počítat zejména v horských oblastech. Ujetý sníh s posypem leží na vozovkách druhé a třetí třídy v oblasti Jizerských hor, v Krkonoších a Krušných horách zůstává i sníh zledovatělý. Silničáři proto doporučují jízdu se zvýšenou opatrností. Vyplývá to z informací Ředitelství silnic a dálnic ČR.   Hlavní tahy i vozovky nižších tříd jsou podle informací silničářů většinou holé, suché a vymrzlé. Obezřetnou jízdu ale doporučují například v okresech Děčín a Most. Na menších silnicích totiž zůstávají zbytky sněhu po pluhování. Na Jablonecku a Lounsku se na nich objevují zmrazky.   Na severu Čech je většinou jasno, beze srážek. Teploty se ráno pohybovaly od minus 15 do minus čtyř stupňů Celsia.   jem pba  