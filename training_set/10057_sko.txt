 Univerzity dnes znovu zveřejní své výhrady proti školské reformě  Praha 19. května (ČTK) - Univerzity dnes znovu zveřejní své výhrady vůči reformě vysokých škol. Už v dubnu vznesla Rada vysokých škol k chystanému zákonu 22 zásadních připomínek, ministerstvo školství proto připravilo druhou přepracovanou verzi. Akademikům se nelíbily hlavně změny v řízení vysokých škol ani případné zrušení Akreditační komise. Reforma univerzit se chystá už několik let, školy ale zatím pokaždé návrhy ministerstva ostře kritizovaly.   Současný návrh počítá kromě zavedení školného třeba se vznikem správních a vědeckých rad. Školy by se měly rozvrstvit na výzkumné univerzity nebo spíše vzdělávací a profesní instituce. Kromě klasických bakalářských a magisterských titulů by mělo vzniknout dvouleté praktické studium i takzvaný profesní doktorát. Definitivní podoba návrhu reformy by měla být hotova do konce roku.   kli mkv  