 Almodóvar natočil nový film s Banderasem  --------------------    Ke zpravodajství: FOTO ve Fotobance  ID foto: F201005210098201, P201005150500601   --------------------    Madrid 7. ledna (ČTK) - Španělský režisér Pedro Almodóvar dokončil natáčení svého nového filmu La piel que habito (Kůže, ve které bydlím), v němž poprvé po letech zase spolupracoval se španělskou hereckou hvězdou Antoniem Banderasem. Film má přijít do kin v září.   Almodóvar ho natočil podle novely francouzského spisovatele Thierryho Jonqueta Tarantule. Agentura Reuters ho označila za typickou almodóvarovskou směs stylů - od "film noir" přes sci-fi až po horror.   Padesátiletý Banderas, z něhož se mezitím stala hvězda také v Hollywoodu, spolupracoval s Almodóvarem naposledy v roce 1990. Bylo to ve filmu Spoutej mě!. Předtím hrál v několika jeho filmech.   Hlavní ženskou roli v novém snímku hraje pětatřicetiletá španělská herečka Elena Anayová.   pz kš  