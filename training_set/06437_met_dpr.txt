 Sněžení a padající námraza komplikují sjízdnost v Plzeňském kraji  Plzeň 27. ledna (ČTK) - Další sněžení ztěžuje dnes jízdu na silnicích v Plzeňském kraji. Zejména na Domažlicku, kde sněží velmi silně, ale i v jiných částech kraje by měli řidiči jet se zvýšenou opatrností. V okolí Přimdy na Tachovsku padá na silnice námraza. Na silnicích je většinou rozbředlý nebo uježděný nový sníh, informují dnes silničáři v kraji.   Na Domažlicku napadalo mezi deseti až 15 centimetry nového sněhu, cestáři ho průběžně odklízejí. Na některých silnicích je ujetá vrstva. Sněží také na Klatovsku nebo na Šumavě.   V regionu je dnes většinou bezvětří nebo fouká slabý vítr, teploty se drží mezi nulou a minus pěti stupni.   lap jpt  