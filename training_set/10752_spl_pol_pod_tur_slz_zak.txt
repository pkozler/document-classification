 Stoupl počet vězněných Čechů v zahraničí, v prosinci to bylo 662  --------------------    Ke zpravodajství: GRAFIKA   --------------------    Praha 26. května (ČTK) - Vzrostl počet Čechů ve vězení nebo ve vazbě v zahraničí. Zatímco k 31. prosinci 2009 jich bylo 623, ke stejnému datu loni zaznamenala česká diplomacie o 39 víc. Uvedlo to dnes ministerstvo zahraničí.   Znepokojivý je podle diplomatů nárůst občanů zadržovaných v souvislosti s drogovými delikty. Ke konci loňského roku registrovalo ministerstvo 119 případů lidí vězněných kvůli omamným látkám, předloni to ke stejnému období bylo 103.   Ministerstvo zahraničí si též všimlo, že minulý rok bylo v turistické sezoně zadrženo nebo vězněno 338 českých občanů. Loňské letní období tak bylo od roku 2006 z tohoto pohledu nejhorší.   lp pba  