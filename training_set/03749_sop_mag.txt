 Prvním miminkem ve Zlínském kraji je Pavel Halenčák ze Zlína  --------------------    Ke zpravodajství: ilustrační FOTO ve Fotobance  ID foto: F201005070226001, F201004020108501, F201005070226601   Do 2. odst. jsme doplnili informace ohledně prvního miminka v ČR.   --------------------    Zlín 1. ledna (ČTK) - Prvním miminkem ve Zlínském kraji narozeným v roce 2011 je Pavel Halenčák ze Zlína. Na svět přišel v Krajské nemocnici T. Bati ve Zlíně v 10:57. Novorozenec váží 3570 gramů a měří 51 centimetr. Je prvním dítětem maminky Evy Juřenové (1982) ze Zlína, řekla ČTK mluvčí nemocnice Karla Havlíková. Další nemocnice ve Zlínském kraji zatím na prvního novorozence v novém roce čekají.   Zlínský kraj byl posledním, který na svého prvního novorzence v roce 2011 čekal. První miminko země přišlo na svět už 43 sekund po půlnoci v Liberci. Chlapeček měří 49 centimetrů a váží 2720 gramů.   "Od hejtmanství dostane první novorozenec a jeho maminka 10.000 korun, kytici a velkou plyšovou hračku," řekla dnes ČTK Jana Bubeníková ze sekretariátu hejtmana. Mluvčí zlínské radnice Zdeněk Dvořák dnes ČTK řekl, že dárky připravuje i zlínská radnice. "Primátor Miroslav Adámek maminku i novorozence navštíví v pondělí v 10:00," doplnil Dvořák.   Řada maminek, kterým se dítě narodí v letošním roce, již ale nedostane porodné. Ode dneška se totiž mění podmínky pro jeho přiznání. Zatímco do konce loňského roku na něj měly nárok všechny ženy, které porodily dítě, od letoška to jsou pouze prvorodičky. Pro nárok se dále bude posuzovat příjem rodiny, který nesmí přesáhnout 2,4násobek životního minima.   Zatímco letos si Zlínský kraj na své první miminko musel počkat několik hodin, vloni se v nemocnici v Uherském Hradišti narodilo první dítě v rámci celé ČR. Šárka Malíková z Huštěnovic přišla na svět už dvě minuty po půlnoci.   slu jpt  