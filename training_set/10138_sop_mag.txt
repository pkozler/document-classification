 Porodnice Karlovarského kraje zatím nehlásí žádného novorozence  --------------------    Ke zpravodajství: ilustrační FOTO ve Fotobance  ID foto: F201005070226001, F201004020108501, F201005070226601   --------------------    Karlovy Vary 1. ledna (ČTK) - V Karlovarském kraji zatím ještě nepřišlo na svět první dítě roku 2011. Do dnešních 08:00 se nenarodilo žádné novorozeně ani v jedné ze čtyř porodnic regionu. Nejblíže jsou zřejmě v nejmenší z nich v Ostrově nad Ohří na Karlovarsku, kde očekávají první novorozeně po poledni, zjistila ČTK od sestry porodnického oddělení.   "Během dne určitě nově narozené dítě čekáme. Zatím ale nevíme v kolik hodin to bude," uvedla sestra ze sokolovské nemocnice, kde se loni narodilo 601 dětí; poslední loňské na Silvestra v 17:50.   V chebské porodnici, kde za loňský rok přivedli na svět 673 dětí, bylo zatím poslední v pátek v 23:35. Také tam dnes čekají první letošní porod.   V největší porodnici regionu, v Karlových Varech, zatím v nejbližších hodinách žádného novorozence neočekávají. Loni se tam narodilo 850 dětí.   vap jpt  