 Hiltonová představí svůj život v pořadu televize Oxygen  --------------------    Ke zpravodajství: FOTO ve Fotobance  ID foto: P201011110088201, P201009220192201, F201005140037901   --------------------    Pasadena (USA) 16. ledna (ČTK) - Americká dědička části hotelového řetězce Hilton Paris Hiltonová představí divákům svůj život a názory v novém pořadu kabelového kanálu Oxygen nazvaném The World According to Paris (Svět podle Paris). Oxygen podle agentury AP uvedl, že se tato televizní řada na obrazovkách objeví letos na jaře, přesné datum však zatím nesdělil.   Pořad The World According to Paris bude podle AP zaměřen také na mezilidské vztahy této třicetileté celebrity. Stranou nezůstanou ani její zážitky, které měla při vykonávání veřejně prospěšných prací. Tento trest ve výši 200 hodin společně s finanční pokutou jí loni v září vyměřil soud, který ji shledal vinnou ze dvou prohřešků proti zákonu, včetně přechovávání drog.   Paris Hiltonová se proslavila zejména svým bujarým životem, pravidelně plní titulní stránky bulvárních listů. Za sebou má i herecké a pěvecké výkony, které ovšem kritiky zrovna nenadchly. Stala se také tváří řady reklam na produkty kosmetických firem nebo klenotnictví.   hro kš  