 Jana Wericha připomene výstava v Cafe Patio v Praze  --------------------    Ke zpravodajství: FOTO ve Fotobance  ID foto: FO00037164, FO01270990   --------------------    Praha 6. ledna (ČTK) - Originály kostýmů, fotografie, ale i oblíbená jídla Jana Wericha budou součástí nevšední výstavy v Praze. Od 14. ledna do 6. února připomene v Cafe Patio na Národní třídě, že od narození tohoto divadelníka a filozofa uplyne už 106 let.   "Tuto vzpomínkovou akci připravujeme ve spolupráci s filmovým historikem Pavlem Taussigem. Návštěvníci si po celou dobu budou moci prohlédnout archivní fotografie, osobní věci pana Wericha nebo originály kostýmů, které oblékal například začátkem 50. let ve Fričově komedii Císařův pekař a Pekařův císař a v dalších filmech," uvedla iniciátorka akce Jana Sommerová ze společnosti Expo JS.   Navíc prý bude i možnost ochutnat menu připravené podle oblíbených receptů populárního herce a komika. To vše za doprovodu klavíru a melodií Jaroslava Ježka.   Sommerová už v minulosti uspořádala výstavu filmových kostýmů z českých pohádek posledních 50 let i výstavu téměř pěti set originálních loutek a dekorací z více než 40 českých animovaných filmů od 30. let 20. století až po současnost.   Loni v říjnu tomu bylo 30 let, co herec, filozof, dramatik, prozaik, textař a polovina autorské a herecké dvojice V+W zemřel. S lidskou blbostí bojoval celý život; i v podmínkách komunistického režimu dovedl pohotově a trefně polemizovat s totalitní mocí. Režimu se nikdy nepodařilo Wericha zcela umlčet, ztrpčil mu ale alespoň poslední roky života. I když žádný oficiální zákaz vydán nebyl, po roce 1968 už nemohl dělat svou největší lásku - divadlo. Jeho jméno a filmy takřka zmizely i z televize, přestaly mu vycházet knížky, nehrály se ani písničky tria Voskovec, Werich, Ježek.   Jiří Borovička dr  