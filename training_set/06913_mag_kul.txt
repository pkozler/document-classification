 Z francouzských umělců byl v zahraničí nejprodávanější Guetta  --------------------    Ke zpravodajství: FOTO ve Fotobance  ID foto: F201009300047301, P201009260151301   --------------------    Paříž 19. ledna (ČTK) - Dýdžej David Guetta a skupina alternativního rocku Phoenix se stali v letech 2009 a 2010 nejprodávanějšími francouzskými umělci v zahraničí. Uvedla to agentura AFP s odvoláním na údaje společnosti Bureau Export, která podporuje spolupráci francouzských a zahraničních hudebníků.   Guetta, který v posledních letech vystoupil dvakrát i v Česku, prodal za hranicemi země galského kohouta více než dva miliony kusů svého alba One Love z roku 2009. Každého z jeho dvou singlů Gettin' over you a Memories z loňského roku se prodalo více než 1,3 milionu.   "Prodej singlů dýdžeje je hlavně digitální. Strategie umělcova rozvoje je zcela zaměřena na internet, což z něj dělá předního francouzského umělce na webu," zdůraznila francouzská společnost Bureau Export. Poznamenala, že Guetta má na Facebooku 14 milionů fanoušků.   Třiačtyřicetiletý Guetta dostal loni americkou hudební cenu Grammy a letos má podle AFP šanci získat další.   Držitelem Grammy je i skupina Phoenix. Její kolekce skladeb Wolfgang Amadeus Phoenix z května 2009 se ve světě prodalo 728.500 kusů.   pek kš  