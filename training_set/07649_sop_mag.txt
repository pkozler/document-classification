 První dítě roku 2011 v Pardubickém kraji je Rozálie ze Svitavska  --------------------    Ke zpravodajství: ilustrační FOTO ve Fotobance  ID foto: F201005070226001, F201004020108501, F201005070226601   Zprávu jsme aktualizovali o narození holčičky na Svitavsku v 1. až 4. odstavci. Změnili jsme titulek.   --------------------    Pardubice 1. ledna (ČTK) - Prvním miminkem letošního roku v Pardubickém kraji je Rozálie Pavlíčková z Radiměře na Svitavsku. Holčička se narodila dnes kolem 08:00 rodičům doma. Druhým dítětem v kraji tak je Richard Drahoš z Holic na Pardubicku, který byl dosud považován za první dítě. Richard se narodil v 08:30 v nemocnici v Pardubicích. ČTK to řekla mluvčí kraje Magdalena Navrátilová.   Rozárka váží přes tři kilogramy a stejně jako její maminka je v pořádku. Zdravotníci obě po porodu převezli do nemocnice v Litomyšli. "Když zdravotníci do Radiměře přijeli, byla již holčička na světě," řekla mluvčí pardubické zdravotnické záchranné služby Helena Škuligová.   Richard Drahoš narozený v pardubické nemocnici vážil 3,78 kilogramu a měřil 52 centimetrů. Chlapec i maminka jsou v pořádku.   První děvčátko a první chlapeček narození v roce 2011 v Pardubickém kraji obdrží od hejtmanství 5000 korun a drobný dárek, řekla Navrátilová. Podle ní nerozhoduje, zda se děti narodily v krajské nemocnici nebo doma.   Řada maminek, kterým se dítě narodí v letošním roce, již ale nedostane porodné. Ode dneška se totiž mění podmínky pro jeho přiznání. Zatímco do konce loňského roku na něj měly nárok všechny ženy, které porodily dítě, od letoška to jsou pouze prvorodičky. Pro nárok se dále bude posuzovat příjem rodiny, který nesmí přesáhnout 2,4násobek životního minima.   Prvním novorozencem loňského roku se v Pardubickém kraji stal Jindřich Sádovský z Filipova u Hlinska. Narodil se 1. ledna 2010 v 05:55 v nemocnici v Chrudimi.   Zdeněk Rychtera jpt    