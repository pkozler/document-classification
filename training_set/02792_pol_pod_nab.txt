 Apoštolský nuncius a velvyslanec Vatikánu Causero v Praze končí  Praha 30. května (ČTK) - Apoštolský nuncius a velvyslanec Vatikánu v České republice Diego Causero v Praze končí. Nově bude velvyslancem ve Švýcarsku a Lichtenštejnsku, rozhodl papež Benedikt XVI. Kdo bude novým apoštolským nunciem v Česku, zatím není známo.   Po odjezdu Causera bude Vatikán zastupovat rada nunciatury a chargé d'affaires Dennis Kuruppassery, sdělila dnes ČTK Česká biskupská konference.   Arcibiskup Causero je v české metropoli od ledna 2004, úřad převzal po Erwinu Josefu Enderovi. Podílel se na přípravě návštěvy papeže v Česku před dvěmal lety. Causero v minulosti působil také v afrických zemích, Albánii či Španělsku.   V roce 2009 postihly Causera v Praze zdravotní problémy. Byl hospitalizován kvůli podezření, že má mozkovou cévní příhodu.   lp mkv  