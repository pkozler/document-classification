 Nominace na Oscary oznámí s Tomem Sherakem herečka Mo'Nique  --------------------    Ke zpravodajství: FOTO ve Fotobance  ID foto: P201003080297401   --------------------    Los Angeles 5. ledna (ČTK) - Americká herečka Mo'Nique se 25. ledna postaví po bok prezidenta americké Akademie filmových umění a věd Toma Sheraka a spolu oznámí nominace na prestižní filmové ceny Oscar. Uvedla to agentura AP.   Před rokem herečka sama poprvé získala Oscara za ženský herecký výkon ve vedlejší roli ve filmu Precious. Ohromila v něm realistickým podáním černošské matky z Harlemu týrající svou negramotnou dospívající dceru.   O nominaci na Oscara se letos uchází 65 cizojazyčných filmů včetně Kawasakiho růže českého režiséra Jana Hřebejka. Nominováno jich bude pět.   Ceny se budou předávat 27. února. Ceremoniál budou moderovat herci James Franco a Anne Hathawayová.   ko dr  