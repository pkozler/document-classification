 Charlie Sheen se stal novou tváří elektronické cigarety NicoSheen  --------------------    Ke zpravodajství: FOTO ve Fotobance  ID foto:  P201104090106201 ,  F201104090033001    --------------------    New York 1. května (ČTK) - Do dalšího podnikatelského koutku vstoupil americký herec Charlie Sheen, který se představil jako nová tvář elektronické cigarety nazvané příhodně NicoSheen. Jak dnes napsal Hollywood Reporter, Sheen je také jedním ze společníků společnosti E-Cigarette, která o svých výrobcích tvrdí, že pomohou kuřákům zbavit se nadobro nikotinového zlozvyku.   Elektronické cigarety se tak staly dalším z produktů, k jejichž propagaci se problémy zmítaná bývalá hvězda seriálu Dva a půl chlapa upsala. V poslední době Sheen podepsal mimo jiné smlouvy na komiksy, energetický nápoj či vlastní řadu zboží s typickými frázemi, v níž nebudou chybět trička a hrníčky.   Sheen v současnosti vystupuje se svou show Violent Torpedo of Truth Tour a podle listu Daily Mail se už na pódiu objevil s elektronickou cigaretou v ruce, z níž okázale potahoval. Jak se ale zdá, zatím tahle novinka na něj samotného příliš nefunguje. Už po chvíli byl viděn, jak si odskočil do zákulisí zapálit opravdovou cigaretu, dodal Daily Mail.   dk dr  