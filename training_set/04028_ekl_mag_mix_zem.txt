 Francouzská ves se obává návratu tajemné vogézské šelmy  --------------------    Ke zpravodajství: ilustrační FOTO ve Fotobance  ID foto:  F201009090167101    --------------------    Brusel 13. května (zpravodaj ČTK) - Obyvatelé francouzské vesničky Ventron ležící jihozápadně od Štrasburku v pohoří Vogézy se obávají návratu legendami obklopené vogézské šelmy. Toto zvíře, které se nikdy nepodařilo identifikovat, v letech 1975 a 1976 krvavým způsobem zabilo více než 200 hospodářských zvířat, připomněl dnes belgický list Le Soir.   Všechny ovce, kozy, drůbež i skot, které tehdy zahynuly, byly rozdrásány extrémně silnými čelistmi. Komu však patřily, se nepodařilo určit.   Na konci dubna se každopádně objevil nový případ, který události staré více než tři desítky let připomněl. Tentokrát jde o 26 ovcí, které roztrhány.   Podle analýz trusu nalezeného na místě by se mělo jednat o lišku, avšak deník podotýká, že ta za sebou takovou spoušť nenechává. Spekuluje se proto, zda nešlo o řádění vlka. Ti by se do Vogéz mohli dostat. Místní lidé však upozorňují na další možnost, jak krvavé řádění vysvětlit - mohlo by podle nich jít o bojové psy, které někdo vypustil nebo si s nimi "hrál".   pkt ank  