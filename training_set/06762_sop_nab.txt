 Mladé muslimy v Indonésii a Malajsii polygamie nepřitahuje  Kuala Lumpur 12. července (ČTK) - Výrazná většina mladých muslimů v Indonésii a Malajsii se odklání od tradičně pozitivního islámského pohledu na polygamii. Podle agentury AP nicméně stále odmítají podporovat manželství osob různých vyznání.   V anketě, kterou prováděly německé kulturní organizace, se proti polygamii vyjádřilo 86 procent z 1496 dotázaných Indonésanů a 73 procenta z 1060 Malajsijců. Všichni dotázaní byli ve věku od 15 do 25 let.   Výsledky podle organizátorů ukazují, že názory mladých lidí v obou většinově muslimských zemích "se odklánějí od tradičního náhledu, který nazírá na polygamii jako na pravidlo islámu".   Indonésie je největší muslimskou zemí na světě - z jejích zhruba 240 milionů obyvatel je 88 procent muslimů. V Malajsii tvoří muslimové 60 procent z 25milionové populace.   Islám svým mužským vyznavačům povoluje čtyři manželky.   hit ank  