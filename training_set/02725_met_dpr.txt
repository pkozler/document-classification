 V horských oblastech Valašska leží na cestách ujetá vrstva sněhu  Zlín 22. ledna (ČTK) - Jízdu se zvýšenou opatrností doporučují dnes motoristům správci silnic na Valašsku. Na vozovkách tam v horských polohách leží ujetá vrstva sněhu. V níže položených oblastech Zlínského kraje jsou silnice většinou holé a suché. Vyplývá z informací Ředitelství silnic a dálnic ČR.   Na ujetý sníh řidiči narazí na silnicích druhých a třetích tříd na Vsetínsku. Ve Zlínském kraji je dnes ráno polojasno nebo zataženo a bez srážek. Teploty se pohybují od minus sedmi do nuly stupňů.   orv mkv  