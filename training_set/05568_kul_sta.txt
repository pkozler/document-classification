 Před 120 lety zahájila provoz prestižní newyorská Carnegie Hall  --------------------    Ke zpravodajství: FOTO ve Fotobance  ID foto:  F200907280242901 ,  F200907280242701    --------------------    New York/Praha 4. května (ČTK) - Vystoupit v proslulé newyorské Carnegie Hall je snem a metou mnoha umělců, podmínky jsou ale tvrdé. Koncertní síň přijala první návštěvníky před 120 lety, 5. května 1891, tehdy ještě pod jménem Music Hall. Po dvou letech byla přejmenována na počest mecenáše Andrewa Carnegieho (1835 až 1919). Dramaturgie síně se soustředí především na vážnou hudbu, šanci však mají i interpreti lehčích žánrů - rocku, popu či muzikálu.   Budova na Sedmé avenue, která je vyhlášená skvělou akustikou, byla "pokřtěna" koncertem, na němž Newyorskou filharmonii řídil ruský skladatel Petr Iljič Čajkovskij. Světovou premiéru tu v roce 1893 měla Novosvětská symfonie Antonína Dvořáka. Od té doby se na pódiu Carnegie Hall vystřídali ti nejlepší z nejlepších. Z českých umělců pak například Dagmar Pecková, Eva Urbanová, Ivan Moravec, Kühnův dětský sbor, Iva Bittová či Karel Gott s Helenou Vondráčkovou.   mav sat  