 Školské odbory si stěžují na propad platů a diskriminaci  --------------------    Ke zpravodajství: AUDIO   --------------------    Praha 12. května (ČTK) - Školské odbory si stěžují na propad platů a diskriminaci starších a zkušených kantorů, na dnešek kvůli tomu svolaly tiskovou konferenci. Nelíbí se jim, že ačkoliv bylo od ledna na platy přidáno 2,1 miliardy korun, učitelé s dlouholetou praxí si polepšili jen nepatrně. Odboráři nesouhlasí ani s oficiálními statistikami ministerstva školství o výši platu učitelů, reálně prý berou méně peněz.   Propad platů se prý dotkl i nepedagogických pracovníků škol, například kuchařek, školníků a administrativních pracovníků. Těm se měl od nového roku snížit stejně jako dalším státním zaměstnancům plat o deset procent, kvůli špatně nastavenému systému rozdělování peněz ve školství prý ale přišli o více. Průměrný plat nepedagoga se přitom pohybuje kolem 13.000 korun hrubého, učitelé včetně ředitelů škol pak loni na výplatní pásce našli průměrně 25.000 korun.   kli pba  