 Na jihu Moravy ztěžuje dopravu ledovka na silnicích  Brno 8. ledna (ČTK) - Na jižní Moravě dnes komplikuje dopravu na některých místech zledovatělá vrstva sněhu. Všechny silnice jsou podle dispečinku zimní služby cestářů sjízdné, většina však jen se zvýšenou opatrností. Dálnice jsou v kraji sjízdné bez omezení.   Nejhorší situace je na Blanensku, kde jsou na silnicích druhé a třetí třídy ve zledovatělé vrstvě sněhu místy vyjeté koleje.   Teplota se dnes v regionu pohybuje mezi nulou a šesti stupni, místy, hlavně v okrese Brno-venkov, komplikuje viditelnost mlha, na Blanensku a Znojemsku je viditelnost snížena kvůli srážkám.   lab snm  