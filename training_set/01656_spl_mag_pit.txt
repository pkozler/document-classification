 Klausovi  na Hrad dorazily údajně stovky propisek  --------------------    Ke zpravodajství: FOTO ve Fotobance  ID foto:  F201104130115601    --------------------    Praha 10. května (ČTK) - Několik set nových per, tužek a propisek zaslali podle neoficiálních informací z různých zdrojů příznivci recesistické akce vyhlášené na sociální síti Facebook do prezidentské kanceláře Václava Klause. I když se k ní původně přihlásilo 13,5 tisíce lidí, organizátoři výzvy Sbírka per pro pana prezidenta!!! jsou prý s tímto nižším počtem spokojeni. Posílat psací potřeby na Pražský hrad je přiměla populární nahrávka, na níž si nejvyšší představitel ČR při nedávné návštěvě Chile bere protokolární pero.   "Nějaké propisky na Hrad dorazily, ale přesný počet neznám," řekl ČTK mluvčí prezidenta Radim Ochvat. Kolik lidí psací pomůcky skutečně na Hrad odeslalo, ale nevědí ani sami organizátoři akce. "Přesný počet došlých per neznáme, ale i těch pár stovek, o nichž jsme se dozvěděli,  je dobré číslo. Je to úspěch," řekl ČTK jeden autorů výzvy Radek Řeháček. Přestože se k ní přihlásilo na Facebooku třináct a půl tisíce lidí, odhadovali prý předem, že pero neodešlou všichni.   Nově nabyté zásoby psacích potřeb doporučují pracovníkům kanceláře nevyhazovat do koše, ale poslat do dětských domovů, škol či nadací. "Druhou možností je, aby si je pan prezident ponechal," uvedl Řeháček. Zakladatelé iniciativy by nicméně rádi získali Klausovu reakci na otevřený dopis, který mu zaslali a současně zveřejnili na Facebooku.   Video z návštěvy prezidenta Klause v Chile se stalo jedním ze senzací na serveru YouTube, kde ho zhlédly miliony lidí. Na záběrech je vidět český prezident vedle svého chilského protějšku Sebastiána Pi&#xF1;ery. Zatímco Pi&#xF1;era mluví k novinářům, Klaus si se zájmem prohlíží protokolární pero. Poté ho pod stolem zastrčí do kapsy a zaklapne krabičku, z níž psací nástroj vyndal.   Pavel Hortig dr  