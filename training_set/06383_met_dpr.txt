 Mrholení a mlha dnes po ránu komplikují dopravu na Vysočině  Jihlava 11. ledna (ČTK) - Mrholení a mlha dnes po ránu komplikují dopravu na Vysočině. Silnice jsou sjízdné, hlavní tahy a většina vedlejších silnic jsou holé a mokré, na Pelhřimovsku leží na silnicích druhé a třetí třídy ujetá vrstva sněhu krytá posypem. Jízda vyžaduje zvýšenou opatrnost, doporučují silničáři.   Podle dispečera krajské správy a údržby silnic Romana Šabarta silničáři během noci pouze kontrolovali silnice. "Nebylo nutné solit, náledí se netvoří," řekl Šabart ČTK. Teploty se pohybují od nuly do tří stupňů nad nulou, vane slabý vítr. Z území kraje nejsou po ránu hlášeny žádné nehody.   bjr jpt  