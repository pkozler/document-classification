 V Olomouckém kraji místy sněží, na silnicích leží tající sníh  Olomouc 25. ledna (ČTK) - V Olomouckém kraji dnes ráno místy sněží. Na některých silnicích motoristé narazí na rozbředlý sníh či ujetou sněhovou vrstvu. Silničáři proto opět doporučují jízdu se zvýšenou opatrností. Vyplývá to z informací Ředitelství silnic a dálnic ČR.   Na rozbředlý sníh si motoristé musejí dávat pozor ve všech okresech Olomouckého kraje na silnicích udržovaných chemicky. Ujetý sníh krytý posypem leží na vedlejších silnicích na Šumpersku a Jesenicku. Hlavní tahy v regionu jsou většinou holé a mokré.   Teploty se dnes ráno v Olomouckém kraji pohybují od minus sedmi do jednoho stupně pod nulou. Sněhové přeháňky hlásí silničáři z Šumperska, Jesenicka, Olomoucka, Prostějovska i Přerovska.   orv jpt  