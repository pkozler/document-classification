 Britský princ William se po svatbě vrátil do práce  --------------------    Ke zpravodajství: FOTO ve Fotobance  ID foto:  F201105030019301 ,  F201104290305601    --------------------    Londýn 3. května (ČTK) - Britský princ William se dnes, po třech dnech volna po svatbě s Catherine Middletonovou, vrátil do práce - zaujal znovu své místo pátracího pilota na letecké základně v Anglesey ve Walesu. Svatební cesta do zámoří byla prozatím odložena.   "Vrací se do práce. Je normální pracovní den," řekl podle agentury Reuters mluvčí ministerstva obrany.   Dny po svatbě, kterou v televizním přenosu podle některých odhadů sledovalo až 2,4 miliardy lidí, strávili novomanželé na tajném místě. Zatím se také s určitostí neví, kde stráví svatební cestu. Nejčastěji média uvádějí Seychely, ale spekuluje se také o Keni a karibské oblasti.   pz dr  