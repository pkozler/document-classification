 Pero pro Klause slibují poslat tisíce recesistů  --------------------    Ke zpravodajství: FOTO ve Fotobance  ID foto:  P201104130266501 ,  F201104130115601    --------------------    Praha 2. května (ČTK) - Téměř třináct a půl tisíce lidí, včetně pisatelů ze zahraničí, se přihlásilo k výzvě Sbírka per pro pana prezidenta!!! vyhlášené na sociální síti Facebook. Její účastníci chtějí dnes českému prezidentovi v reakci na populární video, na němž si při nedávné návštěvě Chile bere protokolární pero, zaslat poštou nová pera, tužky nebo propisky. Předat Václavu Klausovi psací potřeby osobně ale organizátoři recesistické akce z obav z přílišné medializace odmítli.   "Nechtěli jsme to již dále medializovat. Řekli jsme si, že na Hrad nepůjdeme. Kdybychom tam šli, tak by to bylo již přehnané. Nechtěli jsme také opustit původní myšlenku, že pera pošleme poštou," řekl ČTK jeden autorů výzvy Radek Řeháček. Společně prý doufají, že obálek s psacími potřebami obdrží prezident co nejvíce, "aby se již podobný lapsus neopakoval", píše se v dnešní zprávě rozeslané účastníkům.   Zakladatele iniciativy potěšila velká odezva, jakou na Facebooku zaznamenali. "Hlavně mne překvapilo, že tam lidé fotí připravené obálky s propiskami, a vzkazy ze zahraničí," uvedl Řeháček. Ze Spojených států a Británie poslali někteří lidé pera již minulý týden, aby dnes stihla dojít na Hrad, dodal.    Video  z návštěvy prezidenta Klause v Chile se stalo jedním ze senzací na serveru YouTube, kde ho zhlédly miliony lidí. Na záběrech je vidět český prezident vedle svého chilského protějšku Sebastiána Pi&#xF1;ery. Zatímco Pi&#xF1;era mluví k novinářům, Klaus si se zájmem prohlíží protokolární pero. Poté ho pod stolem nenápadně zastrčí do kapsy a zaklapne krabičku, z níž psací nástroj vyndal.   Pavel Hortig kš  