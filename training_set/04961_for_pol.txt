 V Afghánistánu by se měla konat ustavující schůze parlamentu  Kábul 26. ledna (ČTK) - V Afghánistánu by se dnes měla uskutečnit ustavující schůze parlamentu, která se po měsíce odkládala kvůli stížnostem na podvody v loňských volbách.   Afghánský prezident Hamíd Karzáí se o víkendu dohodl s poslanci na dnešním termínu poté, co mu prý slíbili, že nebudou zpochybňovat případné výsledky šetření speciálního soudu, který stížnosti na údajné podvody prověřuje.   Karzáí nejprve stanovil ustavující schůzi parlamentu až na konec února. Chtěl tak vyhovět žádosti soudu, aby dostal čas na svou práci.   rv  