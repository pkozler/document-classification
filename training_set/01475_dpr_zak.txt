 Na dálnici u Prostějova havarovala tři auta, jeden řidič zemřel  Doplnili jsme informaci o úmrtí řidiče v 1. odstavci a klíčové slovo úmrtí.   --------------------    Prostějov 12. ledna (ČTK) - Smrtelné zranění utrpěl dnes večer devadesátiletý řidič osobního auta, který havaroval na dálnici mezi Vyškovem a Prostějovem. ČTK to řekl náměstek ředitele krajské záchranné služby Jan Weinberg. Podle policistů vjel do protisměru a střetl se s dalšími dvěma auty. Zhruba pětikilometrový úsek museli kvůli vyšetřování nehody policisté uzavřít.   Nehoda se podle krajského policejního mluvčího stala po 18:00. "Kvůli nehodě je úsek od sjezdu na Brodek u Prostějova až po sjezd Vranovice - Kelčice uzavřen," uvedl policejní mluvčí.   Na místě zasahovali také hasiči. "Z auta jsme vyprošťovali jednu zaklíněnou osobu, kterou jsme poté předali záchranářům," uvedl krajský mluvčí hasičů Zdeněk Hošák.   ftv snm  