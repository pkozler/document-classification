 V Olomouckém kraji sněží, silničáři doporučují opatrnou jízdu  Olomouc 26. ledna (ČTK) - V Olomouckém kraji dnes ráno sněží. Na většině silnic leží rozbředlý sníh či ujetá sněhová vrstva. Silničáři proto opět doporučují motoristům jízdu se zvýšenou opatrností. Vyplývá to z informací Ředitelství silnic a dálnic ČR.   Na rozbředlý sníh řidiči narazí ve všech okresech Olomouckého kraje na silnicích udržovaných chemicky. Na ujetou sněhovou vrstvu krytou posypem si motoristé musejí dávat pozor na vedlejších silnicích na Prostějovsku, Šumpersku a Jesenicku.   Teploty se dnes ráno v Olomouckém kraji pohybují od minus pěti do jednoho stupně nad nulou. Sněhové přeháňky hlásí silničáři z Šumperska, Jesenicka, Olomoucka, Prostějovska i Přerovska.   orv mol  