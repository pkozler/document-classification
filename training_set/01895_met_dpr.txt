 Dopravu na severní Moravě komplikují led a mlha  Ostrava 29. ledna (ČTK) - V Moravskoslezském kraji dnes komplikují dopravu namrzlé vozovky a mlhy. Například v Ostravě podle silničářů padá namrzající mlha, proto silnice chemicky ošetřují a řidičům doporučují zvýšenou opatrnost. Všechny silnice jsou sjízdné. Vyplývá to z informací Správy silnic Moravskoslezského kraje.   Řada silnic druhých a třetích tříd je v regionu zledovatělá. Dálnice D1 je podle silničářů holá a vymrzlá, stejně jako rychlostní komunikace. Podle serveru dopravních informací ráno v Moravskoslezském kraji nekomplikovala dopravu žádná nehoda.   Teplota v Moravskoslezském kraji se ráno pohybovala od minus 13 stupňů Celsia do minus tří. V některých regionech foukal slabý vítr.   rkj pba  