 Většina Francouzů spokojena s Bruniovou jako první dámou země  --------------------    Ke zpravodajství: FOTO ve Fotobance  ID foto: F200906080100701, P201003140269201   --------------------    Paříž 24. ledna (ČTK) - Dvě třetiny Francouzů (66 procent) jsou spokojeny, jak si Carla Bruniová, manželka prezidenta, počíná v roli první dámy Francie. Výsledky průzkumu přinesl deník France Soir.   Bruniová získala 66 procent pozitivních hodnocení, nespokojenost s ní vyjádřilo 33 procent dotázaných. Rekordní popularitu zaznamenala u sympatizantů pravice (76 procent), ale uznávají ji i voliči levice (57 procent).   Osmašedestát procent Francouzů (59 procent levice a 79 procent pravice) soudí, že dobře reprezentuje Francii v zahraničí, 56 procent (49 procent na levici a 65 procent na pravici) si myslí, že má pozitivní vliv na prezidenta republiky a 51 procent (42 procent levice a 61 procent pravice) oceňuje, že obnovila úlohu první dámy Francie. Nicméně 47 procent Francouzů (53 procent levice a 40 procent pravice) by dalo přednost tomu, kdyby se Bruniová držela více v pozadí.   Sondáž se objevila v době, kdy tisk rozsáhle spekuluje, jakou roli Bruniová zvolí v pravděpodobné příští volební kampani Nicolase Sarkozyho, který má na podzim ohlásil, zda se bude znovu ucházet o Elysejský palác. Prezidentské volby se mají konat na jaře 2012.   Někdejší topmodelka, z níž se stala zpěvačka, se za francouzského prezidenta provdala před třemi lety.   jf mik  