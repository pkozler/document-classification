 Připomínky k vládní protikorupční strategii  --------------------    Ke zpravodajství: FOTO/aktuality; AUDIO   --------------------    Praha 4. ledna (ČTK) - Připomínky sekce lidská práva úřadu vlády k návrhu vládní protikorupční strategie předložené ministerstvem vnitra. Podle premiéra Petra Nečase v návrhu některé body chybí, jiné jdou podle jeho mínění nad rámec koaliční smlouvy, a proto je potřeba o nich politicky diskutovat:       K oblasti veřejné správy:     1) vypustit bod, který zavádí přísnější pravidla pro nakládání s majetkem obcí a krajů a opatření pro posílení odpovědnosti za způsobenou škodu     2) k opatřením proti zneužívání radničních periodik doplnit ústavně-právní analýzu problematiky, zavést do tiskového zákona povinnost objektivního a nestranného zpravodajství pro všechny vydavatele periodického tisku, zvážit speciální úpravu pro územní samosprávy     3) vypracovat analýzu, zda je nutné vytvořit zcela nový zákon o úřednících, zda není možné použít platný služební zákon     K oblasti veřejných zakázek:     1) při změně zákona o veřejných zakázkách snížit limit u zakázek malého rozsahu na milion korun dle doporučení NERV, specificky upravit zakázky malého rozsahu   - podle premiéra Petra Nečase (ODS) je zároveň potřeba zkrátit časové limity pro zavedení některých opatření týkajících se veřejných zakázek     K oblasti policie:     1) upřesnit bod týkající se institutu spolupracujícího obviněného, má vycházet ze schváleného záměru nového trestního řádu     2) použití odposlechů telekomunikačního provozu a nasazení agenta rozšířit výčtem korupčních trestných činů, na které se může vztahovat - nerozšiřovat ho snížením horní hranice trestní sazby na osm let     3) zrušit bod týkající se přístupu orgánů činných v trestním řízení k údajům z daňového řízení - současná úprava je dostatečná     4) vypracovat analýzu, zda je nutné zavádět centrální registr účtů - značné náklady, mohlo by dojít k narušení bankovního tajemství     5) do konce června 2011 předložit návrh na zřízení Generální inspekce bezpečnostních sborů       K oblasti státních zastupitelství a soudů:     1) vypustit bod týkající se analýzy možností odčerpávat majetek pocházející z nelegitimních zdrojů mimotrestními prostředky     zdroj: ministerstvo vnitra     ČTK  