 V Brně se srazil vlak s dodávkou; na přejezdu byla vypnuta světla  --------------------    Ke zpravodajství: FOTO/aktuality   Zpráva je v 1. a 2. odstavci doplněna o nové informace k nehodě a důvodům, proč byla výstražná světla vypnuta.   --------------------    Brno 19. ledna (ČTK) - V Brně se dnes dopoledne srazil na železničním přejezdu osobní vlak jedoucí do Jihlavy s dodávkou. Kolize skončila lehkým zraněním řidiče. Stala se na přejezdu, který měl kvůli technické údržbě vypnutou světelnou výstražnou signalizací. Strojvedoucí vlaku byl o tom ale před jízdou informován, řekl ČTK mluvčí Drážní inspekce Martin Drápal.   "Na přejezdu se dělala údržba jeho zabezpečení. Proto byla světla vypnuta. Strojvedoucí měl této situaci přizpůsobit svoji jízdu. Vina bude tedy asi na straně železnice," uvedl Drápal. Kdo přesně nese za nehodu odpovědnost, ukáže až vyšetřování.   Nehoda se stala v 10:30 mezi stanicí Brno-Horní Heršpice a zastávkou Troubsko. Strojvedoucímu se podařilo vlakovou soupravu zastavit až 174 metrů za železničním přejezdem. Kolize výrazně zkomplikovala provoz na železniční trase Brno-Jihlava.   vtk sap  