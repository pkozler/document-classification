 V Turecku při silniční nehodě zahynulo deset lidí  Ankara 26. ledna (ČTK) - Při srážce kamionu a minibusu převážejícího zemědělské dělníky dnes u Ankary zahynulo deset lidí. Oznámila to agentura Anadolu s odvoláním na místní úřady. Další tři osoby byly těžce raněny. Nehoda se stala u lokality Beypazari, asi 100 kilometrů severozápadně od turecké metropole.   Většina obětí pochází z jihovýchodu země, kde žijí převážně Kurdové. Oběti mají stejná příjmení a zřejmě tedy pocházejí z jedné rodiny.   Silniční nehody jsou v Turecku časté. Na vině je špatný stav silnic a nedodržování předpisů. Podle údajů policie z roku 2009 byli na silnicích zabito 4300 lidí a více než 200.000 jich bylo zraněno.   pel ank  