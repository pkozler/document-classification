 Dánská korunní princezna porodila zdravá dvojčata  --------------------    Ke zpravodajství: FOTO ve Fotobance  ID foto: P201009211043101, F200805240099301, FO02105317   --------------------    Kodaň 8. ledna (ČTK) - Dánská korunní princezna Mary dnes ve svých osmatřiceti letech porodila dvojčata. Chlapec a holčička jsou zdraví a matka nádherných dětí je patřičně hrdá, oznámil v Kodani královský palác.   První se ráno narodil chlapec, který vážil 2,7 kilogramu. O šestadvacet minut později přišla na svět holčička, jejíž porodní váha byla 2,6 kilogramu. Děti i matka jsou v pořádku.   Manžel Mary, korunní princ Fredrik, byl porodu přítomen. "Jsou to drobečci, je to zázrak," řekl usmívající se otec novinářům.   Dvaačtyřicetiletý Fredrik a osmatřicetiletá Mary Donaldsonová, která pochází z Tasmánie v Austrálii, už mají čtyřletého Christiana a tříletou Isabellu. Pár měl svatbu před šesti lety.   Fredrik je následníkem trůnu po své matce, královně Margrethe II.   jf ank  