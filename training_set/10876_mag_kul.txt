 Spearsová s novým singlem zaútočila na čelo americké hitparády  --------------------    Ke zpravodajství: FOTO ve Fotobance  ID foto: F200911300441401, P200908100149001   --------------------    Los Angeles 22. ledna (ČTK) - Popová hvězda Britney Spearsová se stala teprve druhým umělcem v dvaapadesátileté historii americké hitparády, který kdy měl více než jeden singl v prvním týdnu jeho uvedení v čele žebříčku. Informoval o tom zpravodajský server BBC.   Písnička Hold It Against Me, jež se na americkém trhu objevila 11. ledna,  je čtvrtým singlem ve zpěvaččině kariéře, který se vyšvihl na vrchol hitparády v USA, a druhým, který žebříček ovládl ihned po vydání. V roce 2009 se jí to podařilo se skladbou s názvem 3. Jediným dalším umělcem, který takový úspěch zaznamenal, je podle BBC Mariah Careyová s hity Fantasy a One Sweet Day v roce 1995 a Honey o dva roky později.   Podle systému sledování prodejů Nielsen SoundScan si Hold It Against Me zakoupilo a stáhlo 411.000 fanoušků. To podle statistik pohodlně překonalo dosud nejvyšší prodej za první týden v kategorii ženské sólové umělkyně. Tou byla od loňského února Taylor Swiftová, jejíž hit Today Was a Fairytale si pořídilo 325.000 lidí.   Spearsové nová písnička má šanci stát se megahitem. Hitparádu dobyla i v Kanadě, ale také už v některých evropských zemích, například ve Švýcarsku či Finsku.   zpt dr  