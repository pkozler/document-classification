 William a Middletonová projedou po svatbě v kočáru Londýn  --------------------    Ke zpravodajství: FOTO ve Fotobance  ID foto: F201101050229001, F201101050202601, F201101050229301, P201011230629701, F201011160291501   --------------------    Londýn 5. ledna (ČTK) - Princ William a Kate Middletonová po svém církevním svatebním obřadu 29. dubna projedou ulicemi Londýna v kočáru, stejně jako tomu bylo při svatbě Williamových rodičů Charlese a Diany v roce 1981. Uvedl to dnes královský palác v prohlášení, které je prvním veřejným upřesněním s napětím očekávaného sňatku.   Svatba se uskuteční ve Westminsterském opatství v centru britské metropole a obřad povede duchovní šéf anglikánské církve arcibiskup z Canterbury Rowan Williams. Nevěsta se dostaví do opatství v autě a obřad začne v 11:00, upřesnil palác.   Kočár s novomanželi pojede "procesní trasou" kolem parlamentu, ministerskou čtvrtí Whitehall a třídami ke královskému Buckinghamskému paláci, kde ho přivítá královna Alžběta II. Panovnice zde na jejich počest uspořádá recepci. Seznam hostů, který je již předmětem spekulací místního tisku, podle paláce zohlední oficiální a soukromý život páru.   Williamův otec princ Charles uspořádá po recepci soukromou večeři pro novomanžele a jejich blízké a příbuzné. Na večeři naváže večerní bál v Buckinghamském paláci, upřesnilo prohlášení.   Kate a William, oba nyní osmadvacetiletí, se seznámili v roce 2001 v lavicích prestižní Saintandrewské univerzity ve Skotsku, kde studovali dějiny umění. Chodit spolu podle místních médií začali v roce 2003. William je druhý v následnictví trůnu, prvním je jeho otec.   pek kš  