 Policie na Českobrodsku zajistila zařízení na pěstování marihuany  Český Brod (Kolínsko) 19. ledna (ČTK) - Policisté zadrželi pětici cizinců, kteří údajně v zemědělském objektu na Českobrodsku přechovávali zařízení určené k pěstování marihuany. Hrozí jim až pět let vězení, řekla dnes ČTK mluvčí kolínské policie Věra Žídková.   Žádné vypěstované rostliny kriminalisté na místě nezajistili. Je tedy možné, že je pachatelé již odvezli, nebo se na trestnou činnost teprve připravovali. Žídková to s poukazem na pokračující vyšetřování nechtěla blíže komentovat.   khj mol  