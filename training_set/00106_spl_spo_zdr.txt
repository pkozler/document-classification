 U Jezerní slatě na Prachaticku zkolaboval běžkař  Kvilda (Prachaticko) 23. ledna (ČTK) - V sobotu odpoledne zkolaboval u Jezerní slatě poblíž Kvildy na Prachaticku šedesátiletý běžkař. Horské záchranné službě se podařilo muže resuscitovat, nyní leží v nemocnici v Prachaticích. ČTK o tom informoval člen šumavské horské služby Ondřej Zeman.   Šedesátiletý muž zkolaboval poblíž Kvildy. Když na místo dorazili kolemjdoucími přivolaní záchranáři, museli běžkaře oživit pomocí defibrilátoru. "Zachraňovaný dostal čtyři výboje. Po příjezdu rychlé služby se pacienta podařilo částečně rozdýchat," uvedl Zeman.   Zeman připomněl, že by se lidé neměli vydávat na horské túry sami. Pravidlem je vycházet nejméně ve dvou lidech, aby v podobných případech mohl někdo co nejrychleji zkolabovanému poskytnout pomoct.   rek mkv  