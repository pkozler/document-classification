 Koruna díky pozitivní náladě na trzích posiluje  Praha 18. ledna (ČTK) - Česká měna díky pozitivní náladě na finančních trzích rozšiřuje zisky vůči evropské měně a výrazně zpevnila i k americkému dolaru. Podle údajů serveru Patria Online byla koruna v 10:30 proti pondělku silnější k euru o šest haléřů na 24,23 Kč/EUR a k dolaru o 20 haléřů na 18,08 Kč/USD.   Dnešní obchodování na evropských finančních trzích začalo pozitivně, ačkoliv pondělní jednání ministrů financí eurozóny nepřineslo žádný konkrétní výsledek ohledně záchranného fondu a rozhodnutí odložilo.   "To považujeme za potenciálně negativní pro dluhopisy problémových zemí i euro, neboť znovu dostávají prostor spekulace proti nim. Podporou pro tyto spekulace by mohlo být i prohlášení řeckého místopředsedy vlády, podle něhož země uvažuje o restrukturalizaci dluhu formou prodloužení splatnosti," komentoval výsledek schůzky analytik Patria Finance Tomáš Vlk.   Výraznější zisky podle Vlka registruje forint, který drží v pondělí nastolené tempo posilování, a maďarský zlotý, který sice otevíral výš, ale během dopoledne se vrací na pondělní úroveň. Dodal, že žádná důležitá čísla z regionu nechodí, pozornost se soustředí na centrální banky. Polská bude jednat o sazbách ve středu.   Euro posílilo k americkému dolaru k 1,3405 Kč/USD.   vrk mha  