 Clintonová si potřásla rukou s Chávezem  Caracas 2. ledna (ČTK) - Venezuelský prezident Hugo Chávez a americká ministryně zahraničí Hillary Clintonová si v sobotu potřásli rukou a krátce spolu pohovořili při příležitosti inaugurace brazilské prezidentky Dilmy Rousseffové. Chávez setkání podle agentury AP později označil za příjemné. Podrobnosti o obsahu rozhovoru ale nesdělil.   Vzácné setkání vrcholných představitelů obou zemí se uskutečnilo v době diplomatického sporu, kvůli němuž si obě země navzájem odvolali velvyslance.   "Navzájem jsme se pozdravili," řekl venezuelský prezident na letišti v brazilské metropoli Brasília. "Velmi spontánně se usmívala a já jsem ji pozdravil se stejnou přemrštěností," potvrdil Chávez.   Diplomatické vztahy obou zemí jsou na bodu mrazu. Spojené státy tento týden zrušily vízum venezuelskému velvyslanci ve Washingtonu v reakci na to, že Chávez předtím odmítl nominaci amerického diplomata Larryho Palmera na funkci velvyslance USA v Caracasu.   zdp  