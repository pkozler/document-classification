 Rada vysokých škol projedná změny ve financování univerzit  Praha 20. ledna (ČTK) - V Praze dnes zasedne Rada vysokých škol, zástupci škol a studentů z celé ČR projednají chystané změny ve financování univerzit. Od roku 2012 by totiž měly školy dostávat peníze podle kvality, ne podle počtu studentů jako doposud. Akademici však mají k novým zásadám připomínky, hodnotících kritérií je prý příliš mnoho. Kvalita studia by prý měla být poměřována ne podle zaměstnanosti absolventů, ale výší jejich platu.   Změny ve financování se projeví už od příštího akademického roku, kvalitní školy totiž dostanou více peněz například na doktorské programy. Školy s méně kvalitním výzkum naproti tomu budou moci přijmout více bakalářů.   Kromě toho se bude rada na svém zasedání zabývat také dlouho připravovanou reformou vysokých škol.   kli pba  