 Brněnští lékaři asi zachrání chlapci palec, utrhla mu ho petarda  Brno 3. ledna (ČTK) - Brněnským plastickým chirurgům se nejspíš podaří zachránit šestiletému chlapci ze Zlínska palec na ruce, který mu v neděli utrhla petarda. Prst mu lékaři přišili. O funkci palce se zatím nedá hovořit; pokud však chlapec bude v pořádku, půjde na konci příštího týdne domů, řekla dnes ČTK mluvčí Fakultní nemocnice u svaté Anny Šárka Urbánková.   Chlapci petarda vybuchla v ruce v neděli. Neštěstí se stalo u něj doma ve Fryštáku na Zlínsku. Petardu údajně přinesl zvenku.   Hoch nyní leží na dětském oddělení Kliniky plastické a estetické chirurgie brněnské svatoanenské nemocnice. Odvezli ho tam záchranáři. Příčinu jeho úrazu v jeho bydlišti v neděli vyšetřovala i policie.   lce mol  