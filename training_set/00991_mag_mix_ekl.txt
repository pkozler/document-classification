 Novou chloubou vyškovského zooparku je rodinka velbloudů  --------------------    Ke zpravodajství: FOTO/aktuality   --------------------    Vyškov 18. května (ČTK) - Novou chloubou zooparku ve Vyškově je rodinka velbloudů dvouhrbých. Zařízení je získalo od chovatele z Brněnska. Novými obyvateli parku se tak stal samec Dubin se samicí Nulitou a dvouměsíčním mládětem, které ještě nemá jméno. ČTK to dnes řekl mluvčí vyškovského zooparku Petr Bláha.   Zoo dosud chovala pár velbloudů dvouhrbých Romea a Julii. Zatím ale chovatele žádným přírůstkem nepotěšil. Proto bude Romeo převezen do brněnské zoo a Julie utvoří s Dubinem, Nulitou a mládětem stádo. Rodinka bude časem umístěna do expozice Asie, kterou bude sdílet s jaky, kozami kašmírkými a ovcemi mongolskými.   Vyškovský zoopark je propojený s dinoparkem, který prezentuje sochy prehistorických ještěrů. Obě zařízení ročně navštíví přes 200.000 lidí. Chloubou zooparku je exotický skot, ale i největší kolekce slepic a králíků v republice.   Vladimír Klepáč kš  