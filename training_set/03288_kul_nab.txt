 V katedrále sv. Víta začne poprvé v historii varhanní festival  --------------------    Ke zpravodajství: AUDIO   --------------------    Praha 3. července (ČTK) - V katedrále sv. Víta na Pražském hradě začne dnes večer první ročník varhanního festivalu, který potrvá do 31. července. Představí profesory předních pražských hudebních ústavů i varhaníky nejvýznamnějších pražských chrámů.   Dnes v katedrále vystoupí varhaník Martina Poruba, jenž přednese mimo jiné skladby od Antonína Jandy, Paula Hindemitha i vlastní autorskou Improvizaci. Koncerty se budou pořádat každou středu a neděli vždy od 19.00 hodin bez přestávky.   Varhaníci budou hrát na ojedinělý Mölzerův nástroj pocházející z roku 1929, který má téměř 4500 píšťal a 58 rejstříků. Tyto romantické varhany jsou ideální pro interpretaci romantického repertoáru, lze na ně ale hrát také díla jiných stylových období i soudobé hudby. Podle pražského arcibiskupa Dominika Duky otvírá varhanní svatovítský festival nové rozměry v duchovním a kulturním životě katedrály.   mrz vit    