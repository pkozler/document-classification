 Fotbalisty Bordeaux posílil brazilský útočník André  Bordeaux (Francie) 31. ledna (ČTK) - Bordeaux získalo na půlroční hostování brazilského útočníka Andrého z Dynama Kyjev. Podle agentury AP je také součástí dohody opce na případný přestup dvacetiletého fotbalisty.   André do Kyjeva přišel loni v červnu ze Santosu, kde nastřílel 28 gólů v 49 zápasech, v Dynamu se však neprosadil. V Bordeaux se potká s českým záložníkem Jaroslavem Plašilem.   André má kontě má tři starty za brazilskou reprezentaci a nechybí ani v nominaci pro únorový přípravný zápas s Francií.   pam nkr  