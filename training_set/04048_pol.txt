 Vietnamský premiér si udrží post, obhájil stranickou funkci  Hanoj 19. ledna (ČTK) - Vietnamský premiér Nguyen Tan Dung byl dnes znovu jmenován do politbyra Komunistické strany Vietnamu, což mu otevírá cestu ke druhému funkčnímu období v čele kabinetu. Informovala o tom agentura Reuters. Novým generálním tajemníkem jediné legální strany v zemi se už v úterý stal předseda parlamentu Nguyen Phu Trong.   Potvrzení premiérova postavení v politbyru podle Reuters znamená, že zůstane zachována kontinuita vietnamské politiky. "Je to velmi stabilní přesouvání (moci) a zdá se, že život půjde dál jako obvykle," řekl analytik agentury Alan Pham.   Premiér přežil s podporou armády a policie tvrdou kritiku ze strany svých odpůrců kvůli svým ekonomickým přehmatům. Parlament mu oficiálně schválí nový pětiletý mandát v květnu.   str  