 Clint Eastwood a Beyoncé jednají o muzikálu Zrodila se hvězda  --------------------    Ke zpravodajství: FOTO ve Fotobance  ID foto: P201002260066201, F201010210093401   --------------------    Los Angeles 22. ledna (ČTK) - Clint Eastwood a zpěvačka Beyoncé se možná sejdou při práci na muzikálové verzi filmu Zrodila se hvězda. Společnost Warner Bros. podle agentury AP potvrdila, že oba jednají o účasti v remaku filmu z roku 1937.   V případě Eastwooda jde o režii, zatímco Beyoncé by si v něm měla zahrát. Zpěvačka loni ovládla hudební ceny Grammy v Los Angeles a proměnila šest z deseti nominací.   Producenty muzikálu jsou Billy Gerber, Basil Iwanyk a Jon Peters, kteří se v roce 1976 podíleli na verzi filmu s Barbrou Streisandovou a Krisem Kristoffersonem.   V tomto filmu se úspěšný rockový hudebník Norman zamiluje do neznámé zpěvačky Esther a podaří se mu z ní udělat hvězdu. Zatímco ona stoupá po stupíncích umělecké kariéry stále výš a výš, jeho šťastná hvězda pomalu, ale jistě zapadá. Film vypovídá o tvrdosti showbyznysu a zaznělo v něm několik skvělých písniček Krise Kristoffersena a Barbry Streisandové.   Mluvčí společnosti Jessica Zachollová uvedla, že dohoda o muzikálové verzi ještě nebyla uzavřena a jednání pokračují.   ko dr    