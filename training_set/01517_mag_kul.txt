 Nominace na ceny Brit Awards vede rapper Tinie Tempah  --------------------    Ke zpravodajství: FOTO ve Fotobance  ID foto: F201101130161801, F201101120073601, F200911130754901   --------------------    Londýn 13. ledna (ČTK) - Nominacím na britské hudební ceny Brit Awards vévodí rapper Tinie Tempah, který byl navržen ve čtyřech kategoriích. Těsně jej následují elektroničtí The XX, folkrockoví Mumford &amp; Sons a písničkář Plan B, z nichž každý má po třech nominacích. Ceny budou vyhlášeny 15. února.   Tinie Tempah byl nominován v kategoriích nejlepší zpěvák, deska roku, singl roku a skokan roku. Oproti loňskému ročníku, kterému vévodily ženy, bude letošní udílení cen spíše mužskou záležitostí. O titul nejlepšího zpěváka bude s dvaadvacetiletým raperem soupeřit například někdejší frontman legendárních Led Zeppelin Robert Plant, který byl ve dvaašedesáti letech nominován na Brit Awards vůbec poprvé.   Mezi hudebníky, kteří byli letos nominováni, se mísí známá jména s umělci pocházejícími z alternativních kruhů. Po dvou nominacích získali Arcade Fire, Kings of Leon, Ellie Gouldingová, Cheryl Coleová, Katy Perryová, Cee Lo Green a Eminem.   Slavnostní udílení se bude konat 15. února v londýnské O2 areně a uvádět jej bude komik James Corden. Jednou z novinek budou nové sošky, které navrhla britská módní návrhářka Vivienne Westwoodová. Od letoška bude pak každý rok o jejich vzhledu rozhodovat jiný umělec.   drk kš  