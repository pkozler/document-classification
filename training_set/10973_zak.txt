 Mladík z Holic chce asi spáchat sebevraždu, policie ho hledá  --------------------    Ke zpravodajství: FOTO/aktuality   --------------------    Holice (Pardubicko) 10. ledna (ČTK) - Policie pátrá po nezletilém mladíkovi Janu Buryánkovi z Holic na Pardubicku, který chce pravděpodobně spáchat sebevraždu. Svým kamarádům o tom posílal sms. Naposledy jej rodina viděla v neděli večer. Nyní se nejspíš nachází na Orlickoústecku. ČTK to řekla policejní mluvčí Eva Maturová.   "Díky mobilnímu telefonu se ho kriminalistům podařilo zaměřit u obce Oucmanice u Chocně. V těchto místech bude provedena další pátrací akce," řekla Maturová.   Jeden z jeho kamarádů vzal sms vážně a informoval policii. Sedmnáctiletý chlapec v textové zprávě uvedl, že jeho život nemá cenu a kde najdou jeho věci.   Mladík měl na sobě modré rifle, šedou mikinu, modrošedou zimní bundu a sportovní obuv. Na ruce nosí hodinky značky Casio a nejspíš má u sebe mobilní telefon. Na zavolání a textové zprávy nereaguje. Má hubenou, asi 180 až 185 vysokou postavu a hnědé kudrnaté vlasy.   jlc jpt  