 Stát hospodařil loni se schodkem 156 mld. Kč; lépe než plánoval  --------------------    Ke zpravodajství: GRAFIKA   Opravili jsme v tabulce chybné leden-listopad na správné leden-prosinec   --------------------    Praha 3. ledna (ČTK) - Státní rozpočet skončil loňský rok se schodkem 156,3 miliardy korun. Informovalo o tom dnes ministerstvo financí. Schválený rozpočet počítal původně s deficitem 162,7 miliardy korun, ten byl později upraven na 162,9 miliardy korun. Na letošek je rozpočet schválený se schodkem 135 miliard korun.   "Za klíčové považujeme, že jsme dodrželi závazek nepřekročit plánovaný deficit. To se stalo díky aktivním opatřením na straně výdajů i snížením nákladů na obsluhu státního dluhu," uvedl mluvčí ministerstva Ondřej Jakob. MF zároveň upozornilo, že schodek rozpočtu bude ještě mírně upraven v souvislosti se závěrečným zúčtováním sdílených daní územním rozpočtům v prvních pracovních dnech ledna.   Celkové příjmy státního rozpočtu v roce 2010 činily 1000,5 miliardy korun a celkové výdaje 1156,8 miliardy korun.   Předloni stát hospodařil se schodkem 192,4 miliardy korun.     Hospodaření státu v mil. Kč      leden-prosinec  2000  2001  2002  2003  2004  2005  2006  2007  2008  2009  2010     saldo  -46.061  -67.705  -45.716  -109.053  -93.684  -56.338  -97.580  -66.392  -20.003  -192.394  -156.290     Zdroj: MF   sos jw dvd mha  