 Tržby Burberry ve čtvrtletí stouply o 30 procent  --------------------    Ke zpravodajství: ilustrační FOTO ve Fotobance  ID foto:  P200901200597901 ,  P201106180391501    --------------------    Londýn 13. července (ČTK) - Výrobci luxusního zboží Burberry stouply v prvním fiskálním čtvrtletí tržby o 30 procent na 367 milionů liber (10,2 miliardy Kč). K růstu přispěla nejvíce oblast Asie a Tichomoří v čele s Čínou. Uvedla to společnost v dnešním prohlášení.   Tržby z maloobchodního prodeje se za tři měsíce do konce června zvýšily o 44 procent na 245 milionů liber. Velkoobchodní tržby a tržby z licencí stouply o deset procent. V Asii a Tichomoří se tržby zvýšily o více než 60 procent. Firma dodala, že se jí dařilo rovněž ve Francii, Německu a USA.   Burberry chce v letošním roce otevřít 20 až 25 nových obchodů. To je o něco více než loni. Rovněž plánuje pokračovat v renovaci starších obchodů ve velkých městech, napsaly agentury AP a Reuters.   Burberry prodává širokou škálu produktů, včetně pánského a dámského oblečení, kabelek, obuvi a parfémů. Burberry vznikla v roce 1856 a pověst si získala šátky a kabáty a typickým vzorem béžovo-červeno-černé kostky. Společnost je oficiálním dodavatelem oděvů pro britskou královnu Alžbětu II. Značkový obchod má rovněž v České republice, v pražské Pařížské ulici.   irl dvd  