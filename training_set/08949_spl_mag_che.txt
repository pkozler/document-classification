 Při akci Chemie na hradě návštěvníci sledují, jak zábavná je věda  --------------------    Ke zpravodajství: FOTO/aktuality; AUDIO;    --------------------    Ostrava 24. června (ČTK) - Podívat se, jak bouchne střelný prach, zkusit plynem zhasnout svíčku nebo si třeba na chvíli pomoci hélia změnit hlas mohou návštěvníci akce Chemie na Slezskoostravském hradě. Popáté se koná dnes a v sobotu v Ostravě a jejím smyslem je ukázat lidem, jak zábavné jsou přírodní vědy. Dnes hrad zaplnily hlavně školní třídy.   "Chceme lidem atraktivní a zábavnou formou podat to, že chemie není strašák, to samé fyzika, matematika. Jsou to vědy fascinující, je s nimi zábava, jsou barevné a dá se s nimi hrát. Jaké to je, si může každý návštěvník zkusit na vlastní kůži, vyzkoušet si různé pokusy, experimenty, zahrát si s matematickými hříčkami," řekla mluvčí akce Beáta Sklářová.   Prostor hradu lemují tři desítky stánků s takzvaným chemickým jarmarkem. V každém mohou zájemci sledovat jiný pokus a jsou i různě stylizované. Za pulty některých jsou chemici v klasických bílých pláštích, jinde čarodějky v kouzelnických kloboucích, jeden stánek je například pojatý ve stylu hippies. "Jsou tu různorodé chemické experimenty, které si lidé mohou vyzkoušet v domácích podmínkách nebo ve školních laboratořích. Spoustu zkušeností z chemie ale i z fyziky tady ale mohou načerpat i učitelé, kteří sem chodí s dětmi," řekla Sklářová.   Děti si mohou vyzkoušet matematické úkoly v pohádkové soutěži. Putují přes kouzelné země prostřednictvím různých úkolů a zkoušek do tajemné jeskyně osudu. Jinde si mohou savem vyzdobit tričko nebo si henou udělat "tetování".   S atraktivní show dnes vystoupil britský vědec Michael Londesborough, který pracuje v Akademii věd ČR a efektními pokusy názorně ukazuje, jak fungují přírodní zákony. Dnes například desítkám dětí předvádě proces fotosyntézy.   Vlastimil Vyplel dr  