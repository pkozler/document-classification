 V Dárfúru byli uneseni tři bulharští piloti  Chartúm 13. ledna (ČTK) - V západosúdánském Dárfúru byli dnes uneseni tři bulharští piloti, kteří pracovali pro Světový program OSN pro výživu (WFP). Oznámila to mluvčí programu Emilia Casellová.   Zaměstnanci bulharské letecké společnosti, kterou WFP využívá k přepravě humanitární pomoci, byli uneseni časně ráno z letecké základy přibližně 60 kilometrů jižně od města Džunajná, které je hlavním správním střediskem Západního Dárfúru.   Konflikt mezi vládními silami a povstaleckými skupinami si v Dárfúru podle OSN od roku 2003 vyžádal přes 300.000 mrtvých a kolem 2,5 milionu lidí muselo opustit domovy. Únosy zde nejsou ničím neobvyklým. Podílejí se na nich většinou mladíci z arabských kmenů, kteří se tak snaží získat výkupné.   Koncem loňského roku byli více než měsíc drženi tři lotyšští piloti.   drk jas      