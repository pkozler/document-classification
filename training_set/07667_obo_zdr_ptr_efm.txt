 Prodejna Kauflandu v Kolíně, kterou zavřela SZPI, je už otevřená  Brno/Kolín 2. května (ČTK) - Prodejna Kauflandu na Benešově ulici v Kolíně, kde v pondělí našli pracovníci Státní zemědělské a potravinářské inspekce (SZPI) myší trus, je už otevřená. ČTK o tom informoval Michal Spáčil z tiskového oddělení inspekce.   "Kontroloři byli dnes ráno na místě a žádné problémy nenašli," uvedl Spáčil. Zjištěné nedostatky byly odstraněny, prodejna může být otevřená.   Myší trus našla inspekce také minulý týden ve čtvrtek v prodejně Albert na Praze 9. O den později SZPI povolila její otevření poté, co firma situaci napravila.   vrn jpt  