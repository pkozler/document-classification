 Největší pohledávka za Sazkou od majitele O2 areny je sporná  Praha 4. května (ČTK) - Výběr dosud známých velkých věřitelů Sazky (podle stavu internetového rejstříku k dnešním 12:00, zaokrouhleno, pohledávky nad deset milionů korun, řazeno podle výše, výpočty ČTK):     *8,128 miliardy korun - Občanské sdružení Zelený ostrov, majitel firmy Bestsport, která provozuje O2 arenu; OSZO vlastní akcionáři Sazky, tedy sportovní svazy; úterní valná hromada OSZO ale přijala usnesení, podle kterého sdružení pohledávku nepodalo, učinil tak odvolaný šéf výkonného výboru OSZO Jan Boháč; o platnosti pohledávky tak zřejmě rozhodnou soudy     *4,937 miliardy korun - pohledávku přihlásila The Bank of New York Mellon, která je zajišťovacím agentem držitelů dluhopisů Sazky, většinovými držiteli dluhopisů jsou firmy kontrolované investičními skupinami PPF a KKCG     *4,937 miliardy korun - pohledávku přihlásila Bank of New York Mellon Corporate Trustee Services; nárok je podmíněný a podle vyjádření mluvčí soudu slouží pro případ zpětvzetí, či odmítnutí přihlášky The Bank of New York Mellon     828,2 milionu korun - KKCG Structured Finance Limited podnikatele Karla Komárka     628 milionů korun - Siderius, firma původně patřící Radovanu Vítkovi, ten ji ale prodal     430,8 milionu korun - Moranda, firma původně patřící Radovanu Vítkovi, kterou odkoupila skupina PPF     255,3 milionu korun - ETO, společnost ovládá Radovan Vítek, podle databáze Prodata ji přes další firmy většinově vlastní jeho žena Marie     236 milionů korun - GTECH, firma jež Sazce dodává terminály     228 milionů korun - T-Mobile, za dobíjení telefonních karet     215 milionů korun - Česká spořitelna, úvěr     212,8 milionu korun - Citibank, úvěr     202,1 milionu korun - LBBW Bank CZ, postoupená pohledávka     202,1 milionu korun - Commerzbank, postoupená pohledávka     194,9 milionu korun - Vodafone, za dobíjení telefonních karet     146,3 milionu korun - Geco Tabak, za kauce a služby; na firmu má podle médií úzké vazby Martin Ulčák, vlivný lobbista a dlouholetý známý šéfa Sazky Aleše Hušáka     135,7 milionu korun - NLB Factoring, směnka     75 milionů korun - Volksbank, směnky     74,3 milionu korun - Auto Kern, pronájem vozidel     81 milionů korun - kauce, jež po Sazce požadují jednotliví menší provozovatelé terminálů     62,6 milionu korun - DF Deutsche Forfait, ručení za směnku     60,1 milionu korun - Mediaedge:cia, mediální agentura     38,3 milionu - Fortis Bank, ručení za směnku     26 milionů korun - Česká obec sokolská, nárokuje část výtěžku     25,8 milionu korun - CSI Leasing Czech, pronájem hardware a software     23,1 milionu korun - Bestsport, firma, jež provozuje O2 arenu     22,9 milionu korun - Czech Property Investments, patří Radovanu Vítkovi     13,2 milionu korun - A CE Auditoři a znalci Praha, za auditorské služby     (poznámka: * - podle sdělení soudu, dosud není zveřejněno v internetovém insolvenčním rejstříku)       ČTK  