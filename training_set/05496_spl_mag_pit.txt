 Moderní technika prý pomáhá párům dostat se rychleji do postele  --------------------    Ke zpravodajství: ilustrační FOTO ve Fotobance  ID foto: F201010200249801, F201101210415901   --------------------    New York 26. ledna (ČTK) - Téměř čtyři z pěti žen a tři z pěti mužů si myslí, že posílání textových zpráv, Facebook a další moderní způsoby komunikace přispívají k tomu, že se čerstvé páry rychleji dostanou do postele. Napsala to agentura Reuters s odvoláním na studii časopisů Shape a Men's Fitness.   Z výzkumu, kterého se zúčastnilo 1200 žen a mužů, vyplynulo, že nejčastěji milenci udržují kontakt pomocí textových zpráv. Muži posílají krátké zprávy o 39 procent častěji než telefonují, ženy dokonce o 150 procent častěji.   Moderní technologie ale obě pohlaví využívají často ještě předtím, než se dají dohromady. Sedmdesát procent žen a 63 procent mužů si potenciální partnery prověřuje pomocí Googlu a dalších internetových nástrojů.   Studie také ukázala, že 65 procent dotázaných již někdy dostalo pozvání na schůzku v textové zprávě, 49 procent zase pomocí zprávy na Facebooku. Když jsou první schůzky úspěšné a vztah se začne rozvíjet, přiznává 72 procent žen, že kontrolují facebookový profil bývalé přítelkyně svého partnera.   Internet a mobilní telefony neusnadňují pouze začátky vztahů, ale nezřídka i jejich konce. Třiačtyřicet procent žen a 27 procent mužů již někdy obdrželo textovou zprávu ve stylu: "Není to tvoje chyba, je to ve mně".   V kontaktu alespoň na dálku zůstává většina dvojic i po rozhodu, 75 procent z dotázaných totiž pravidelně kontroluje facebookový profil svého bývalého partnera.   mtw jnd  