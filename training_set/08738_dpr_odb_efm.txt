 Tisk: Lufthansa chce letos přijmout 4000 nových zaměstnanců  Frankfurt nad Mohanem 2. ledna (ČTK) - Německá vlajková letecká společnost Lufthansa hodlá v letošním roce zvýšit počet zaměstnanců o 4000 lidí, protože očekává nárůst počtu cestujících. Německému listu Bild to řekl nový generální ředitel společnosti Christoph Franz. Opatření by podle posledních dostupných údajů představovalo nárůst počtu zaměstnanců o zhruba tři procenta, napsala agentura Reuters.   "Lufthansa se nachází v období růstu," uvedl Franz, který tento měsíc nahradil v čele společnosti Wolfganga Mayrhubera.   Lufthansa ve třetím čtvrtletí díky oživení poptávky a snížení nákladů ztrojnásobila čistý zisk na 628 milionů eur (15,7 miliardy Kč) z 209 milionů eur před rokem.   pmh mol  