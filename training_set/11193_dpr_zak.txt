 Pilot polil vysílačku letadla a odeslal signál, že bylo uneseno  --------------------    Ke zpravodajství: ilustrační FOTO ve Fotobance  ID foto: F200909240156901   --------------------    Toronto (Kanada) 5. ledna (ČTK) - V Torontu nouzově přistálo americké letadlo, které krátce předtím odvysílalo signál, že se někdo pokouší stroj unést. Po přistání se ale ukázalo, že signál neúmyslně odeslal pilot tím, že polil kávou palubní vysílačku, uvedla dnes agentura AP.   Stroj s dvěma sty pasažéry byl v noci na úterý na cestě z Chicaga do Frankfurtu nad Mohanem, když pilot polil kávou radiostanici. Tím jednak odeslal signál varující před únosem letadla, kromě toho také vyřadil z provozu vysílačku i navigační systém letounu.   Posádce se nakonec podařilo dát vědět úřadům na zemi, že na palubě letadla žádní únosci nejsou. Kvůli problémům s vysílačkou ale stroj přesto musel nouzově přistát v Torontu. Pasažéři se potom jiným letadlem vrátili do Chicaga, odkud v úterý na druhý pokus odletěli do Německa.   str hej  