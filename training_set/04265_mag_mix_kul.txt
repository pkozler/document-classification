 Dvaačtyřicetiletý herec Owen Wilson má syna  --------------------    Ke zpravodajství: FOTO ve Fotobance  ID foto: F201012180016701, F201012160413101   --------------------    San Francisco 16. ledna (ČTK) - Americký herec Owen Wilson se stal poprvé otcem. Jeho partnerka Jade Duellová v pátek na Havaji porodila syna. Sdělil to podle agentury AP mluvčí dvaačtyřicetiletého herce.   Mluvčí žádné podrobnosti neuvedl, ale podle deníku Los Angeles Times dostal chlapec jméno Ford Linton Wilson a po narození vážil 3,2 kilogramu.   Wilson je známý například z filmů Nesvatbovi, My dva a křen či Darjeeling s ručením omezeným. Vedle Jackieho Chana zazářil v komediálním westernu Tenkrát na východě či v Rytířích ze Šanghaje, Eddiemu Murphymu sekundoval ve filmu Jsem agent. Vedle komedií hraje také vážnější role, třeba ve válečném dramatu Za nepřátelskou linií a získal už i roli sériového vraha. Uznání u kritiků získal svým scénářem pro film Jak jsem balil učitelku. Je rovněž producentem a podílel se na výrobě oscarového snímku Lepší už to nebude.   kš  