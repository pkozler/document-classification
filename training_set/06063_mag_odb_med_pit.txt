 Americký bezdomovec se zlatem v hrdle senzací internetu  --------------------    Ke zpravodajství: ilustrační FOTO ve Fotobance  ID foto: F201002110270901, IF00001984   --------------------    Columbus (USA) 5. ledna (ČTK) - Nabídky na práci od renomovaných rozhlasových stanic se jen hrnou americkému bezdomovci, který se díky příjemnému sametovému hlasu stal senzací internetu. Deník Columbus Dispatch ve státě Ohio dal na svou webovou stránku video Teda Williamse s příslovečným zlatem v hrdle, které si už otevřely miliony návštěvníků.    Ve videoklipu  Williams stojí u silnice v Columbusu a hovoří svým příjemným hlubokým hlasem. V rukou má ceduli, na níž motoristy žádá o pomoc pro "bývalého rozhlasového hlasatele, na něhož přišly zlé časy".   Sám Williams, který se narodil v New Yorku, říká, že měl potíže s drogami a alkoholem, ale nyní už je dva roky "čistý".   Místní rozhlasová stanice WNCI okamžitě po zhlédnutí videa pozvala Williamse do svého studia na zkoušky a zájem o něj prý projevily i stanice ESPN a MTV. Dostal také nabídku 10.000 dolarů na jednorázové komentování. Muže s podmanivým hlasem prý chtějí i rozhlasové stanice v Pensylvánii.   jf kš  