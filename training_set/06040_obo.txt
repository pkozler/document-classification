 ČOI na výstavě Hobby udělila 20 pokut, zkontrolovala 60 stánkařů  České Budějovice 23. května (ČTK) - Na veletrhu pro zahrádkáře a kutily Hobby, který se konal v květnu na českobudějovickém výstavišti, porušilo 20 ze 60 kontrolovaných prodejců své povinnosti. Kontroloři České obchodní inspekce (ČOI) jim za to udělili pokuty za zhruba 20.000 korun, informovala dnes ČTK mluvčí ČOI Miloslava Fléglová.   Inspektoři zakázali prodej 66 kusů výrobků v celkové hodnotě více než 28.000 korun. Udělili osm blokových pokut v celkové výši 7500 korun za méně závažná porušení zákona o ochraně spotřebitele. Dalších 12 prodejců dostalo pokuty v celkové výši 12.000 korun.   Kontroly byly zaměřeny na stánkový prodej spotřebního zboží a občerstvení. Hobby, které se konalo od 11. do 15. května, letos navštívilo téměř 60.000 lidí.   kpe snm  