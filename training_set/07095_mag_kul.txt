 Cardle již třetí týden v čele hitparády singlů s When We Collide  --------------------    Ke zpravodajství: FOTO ve Fotobance  ID foto: F201012200109701, F201012190040901, F201012190030601   --------------------    Londýn 3. ledna (ČTK) - Loňský vítěz britské televizní soutěže pěveckých talentů X Factor Matt Cardle se s písní When We Collide již třetí týden drží v čele britského žebříčku nejprodávanějších singlů. Hitparádu alb vede Rihanna s Loud. Oznámila to společnost Official Charts Company, která hitparádu sestavuje.   Na druhém místě v singlech skončila uplynulý týden píseň What's my Name v podání Rihanny. Třetí příčku obsadila skladba The Time (Dirty Bit) od americké hip hopové skupiny Black Eyed Peas.   Z pohledu prodeje v roce 2010 se nejúspěšnějším singlem stala píseň Love The Way You Lie od amerického rappera Eminema s 854.000 prodanými hudebními nosiči. S 815.000 prodaných kusů byl loni druhým nejúspěšnějším singlem When We Collide a třetím s počtem 766.000 Just The Way You Are (Amazing) od Bruna Marse.   Na druhém místě mezi alby skončila kolekce Progress britské sklupiny Take That. Třetím nejúspěšnějším albem uplynulého týdne je The Defamation Of Strickland Banks od britského zpěváka zvaného Plan B.   Za celý loňský rok se v albech stala jasně nejúspěšnější kapela Take That s počinem Progress, kterého se prodalo 1,84 milionu kopií. Na druhém místě loni skončila deska Crazy Love, kterou natočil Michael Bublé, s 1,23 milionu prodaných kopií a na třetím kolekce písní The Fasme od Lady Gaga, které se prodalo 1,05 milionu.     pek jnd  