 Polští policisté "vyčmuchali" pěstírnu marihuany  --------------------    Ke zpravodajství: ilustrační FOTO ve Fotobance  ID foto: P201012070578701, F201011210329301, F201008170140301   --------------------    Varšava 5. ledna (zpravodajka ČTK) - O tom, že se vyplácí spoléhat na vlastní smysly, se přesvědčili policisté ze Štětína na severozápadě Polska. Podařilo se jim "vyčmuchat" pěstírnu marihuany, informovala dnes polská agentura PAP.   Policisté ucítili charakteristickou vůni marihuany při obchůzce po zahrádkářské kolonii. Nos je nezklamal. V jednom z domků narazili na dva muže, kteří měli na papíře rozloženou marihuanu. V altánu na zahrádce objevili usušené listy této rostliny a pytle se zeminou. Pod altánem se skrývala pěstírna marihuany, v níž rostlo několik desítek více než metr vysokých keříků. V místnosti byly ventilátory, lampy a topení.   Muži zákona zadrželi celkem tři lidi. Za pěstování a držení marihuany jim hrozí až osmileté vězení.   hab dr    