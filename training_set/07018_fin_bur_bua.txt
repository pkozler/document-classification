 V prvním ročníku soutěže Broker roku bylo zahájeno hlasování  Praha 6. května (ČTK) - V květnu a červnu se bude hlasovat o Brokera roku, první ročník soutěže pořádá společnost Financial Progress Group. Vyhodnocení odborné poroty a výsledky veřejného hlasování budou zveřejněny na závěr investičního summitu MoneyExpo 2011, který se koná 18. a 19. června 2011. ČTK o tom informovali v tiskové zprávě pořadatelé soutěže.   "Cílem ankety je vyhodnotit a odměnit služby a produkty obchodníků s cennými papíry, kteří působí v České republice," uvedl předseda ankety Michal Stibor.   Soutěž je vyhlášena v jedné hlavní kategorii o Brokera roku a ve čtyřech kategoriích vedlejších. Těmi jsou České akcie, Zahraniční akcie, Komodity a deriváty a Forex. Do ankety jsou automaticky nominováni obchodníci s cennými papíry a finančními deriváty, kteří mají platnou licenci České národní banky, působí v České republice a jsou zaměřeni na maloobchodní klientelu.   Veřejné hlasování o Brokera roku bylo odstartováno 2. května na internetových stránkách  www.broker-roku.cz  a potrvá do 16. června. Kromě veřejnosti bude brokery hodnotit také odborná porota složená z předních ekonomů, soukromých obchodníků, investorů, ekonomických novinářů a publicistů.   sos dvd  