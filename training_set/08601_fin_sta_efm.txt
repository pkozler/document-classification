 Z1: Česká centrála UniCredit se letos přemístí do pražské Michle  Praha 14. ledna (ČTK) - Česká centrála UniCredit Bank se má letos v listopadu přestěhovat do nového sídla - z pražské ulice Na Příkopě do BB Centra - Filadelfie v Praze Michli. Budou se stěhovat i některé pobočky, například banka v Revoluční ulici v Praze. Definitivní verdikt by měl padnout v březnu, informovala televize Z1.   Zaměstnanci banky už oficiální oznámení o stěhování do nového sídla dostali. "To je oznámení našim zaměstnancům, že ten průběh výběru vhodné lokality pokročil, že už je něco vytipováno a čeká se na vyjádření našeho akcionáře. Mělo by to být v březnu," řekl Z1 mluvčí UniCredit Bank Tomáš Pavlík.   Tuzemská UniCredit Bank, čtvrtá největší banka podle objemu aktiv, má v současnosti zhruba 60 standardních bankovních poboček a jejich počet plánuje zdvojnásobit.   vrk vju  