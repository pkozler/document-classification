 Požár na čerpací stanici v Mělníku způsobil škodu 4,5 mil Kč  Mělník 22. června (ČTK) - Škoda při úterním požáru prodejny na čerpací stanici Benzina v Nádražní ulici v Mělníku dosáhla čtyři a půl milionu korun. Příčinou požáru bylo závada na elektroinstalaci zářivky, řekla ČTK mluvčí středočeských hasičů Lenka Kostková   Prodejnu zachvátil požár v noci z pondělí na úterý. Náročný zásah komplikoval oheň v prostoru mezi stropem a střechou. Hasiči museli proto z plošiny ve střeše vyřezat otvory. Hasičům pomáhala také termokamera na měření teplot konstrukcí.   Krátce předtím, než začalo před 3:00 v prodejně hořet, vypadl elektrický proud. Pak si obsluha prodejny všimla, že ze stropu prodejny šlehají plameny. Vyšetřovatel hasičů zjistil, že za to mohla závada na elektroinstalaci osvětlovacího zářivkového tělesa.   zik jpt  