 Průvodce Michelin oslavil v Británii a Irsku své sté výročí  --------------------    Ke zpravodajství: FOTO ve Fotobance  ID foto: FO01237282   --------------------    Londýn 18. ledna (ČTK) - Průvodce Michelin pro Velkou Británii a Irsko oslavil dnes své sté výročí. Při této příležitosti poprvé udělil pochvalu několika pubům a přidělil dvě hvězdičky francouzské šéfkuchařce Hél&#xE8;ne Darrozové.   "Sté vydání průvodce klade důraz na největší bohatství Velké Británie, tedy na pozoruhodnou rozmanitost jejích restaurantů," komentovala to nová šéfredaktorka průvodce Rebecca Burrová na tiskové konferenci v Londýně.   Puby dokázaly, že mohou sloužit také jako velmi dobrá kuchyně, uvádí se v průvodci. Pony &amp; Trap v Chew Magna nedaleko Bristolu získal jednu hvězdičku, zatímco londýnský Canton Arms se zařadil mezi gurmetské puby s přívětivými cenami.   Tříhvězdičkové podniky jsou v Británii čtyři. Jsou to Fat Duck šéfkuchaře Hestona Blumenthala, který je adeptem takzvané molekulární kuchyně. Jen o několik set metrů dál od této restaurace, v městečku Bray západně od Londýna, je dalším tříhvězdičkovým podnikem francouzský restaurant Waterside Inn. Další tři restaurace se třemi hvězdičkami jsou londýnské; je to Gordon Ramsay pojmenovaný podle skotského šéfkuchaře, jenž se stal hvězdou televizní reality show, a Alain Ducasse v Dorchesteru.   Po dvou hvězdičkách má 16 restaurantů, z toho dva nové. Hél&#xE8;ne Darrozová v prestižním hotelu Connaught si o jednu hvězdu polepšila, zatímco její pařížská restaurace loni ztratila jednu ze dvou hvězdiček.   Vyznamenán byl rovněž Nathan Outlaw, specialista na ryby v Cornwallu.   Průvodce zahrnuje 123 zařízení s jednou hvězdičkou, z toho 12 nových, jakož i 26 nových pubů.   Mezi vyznamenanými podniky ty londýnské podle průvodce stále přebírají cizí vzory, jako například Viajante portugalského šéfkuchaře Nuna Mendese a Galvin La Chapelle, které oba leží ve východním Londýně.   pel kš  