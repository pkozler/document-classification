 Na Prachaticku havaroval autobus se 33 lidmi, osm jich je zraněno  Ve zprávě jsme upřesnili počet zraněných cestujících z pěti na osm v 1. odstavci a titulku a rozšířili o 3. odstavec.   --------------------    Nová Pec (Prachaticko) 25. ledna (ČTK) - U Nové Pece na Prachaticku havaroval dnes odpoledne autobus se třiatřiceti cestujícími. Osm lidí je středně těžce zraněno, nikdo není v ohrožení života, řekla ČTK policejní mluvčí Štěpánka Valentová a ředitel jihočeské záchranné služby Marek Slabý.   Podle dostupných informací šlo o zájezdový autobus lyžařů. Řidič se údajně snažil vyhýbat protijedoucímu autu, a kvůli tomu se dostal do příkopu.   Záchranáři převáželi zraněné do prachatické a českokrumlovské nemocnice, uvedla Valentová. "Cestující, které jsme transportovali do nemocnic, měli většinou zraněné horní končetiny," uvedl Slabý.   V místě nehody musí nyní řidiči počítat s omezením provozu do doby, než bude autobus vyproštěn. "Ale vzhledem k nízkému provozu, který na této silnici je, se nejedná o žádnou velkou dopravní komplikaci," řekla Valentová.   rek mol  