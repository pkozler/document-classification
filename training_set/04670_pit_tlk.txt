 Počet sporů kvůli účtu za telefon loni stoupl o 43 procent  Praha 16. ledna (ČTK) - Počet správních řízení, která loni zahájil Český telekomunikační úřad kvůli vyúčtování za telekomunikační služby, se meziročně zvýšil o 43 procent na 149.494 sporů. Úřad to uvedl v pravidelné měsíční monitorovací zprávě.   ČTÚ loni vydal celkem 97.266 rozhodnutí ohledně finančního plnění nebo o námitce proti reklamaci. V drtivé většině případů úřad rozhodoval o zaplacení ceny za poskytované telekomunikační služby.   V samotném prosinci se počet zahájených sporů zákazníků s operátory zvýšil o 70 procent na 23.327 řízení. Úřad v posledním měsíci v roce vydal 8301 rozhodnutí.   jsa jw  