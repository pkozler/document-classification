 Ve věku 96 zemřela jedna z prvních propagátorek cvičení pro ženy  --------------------    Ke zpravodajství: FOTO ve Fotobance  ID foto: F201012300229101   --------------------    Londýn 3. ledna (ČTK) - Ve věku 96 let zemřela jedna z prvních propagátorek tělesné zdatnosti britských žen Prunella Stacková. Její rodina uvedla, že skonala ve svém domě v Londýně 30. prosince. Příčinu smrti ale neuvedla.   Stackové bylo dvacet let, když se v roce 1935 postavila do vedení Ženské ligy zdraví a krásy. Bylo to po smrti její matky, která ligu založila. Šlo o první úspěšný fitness program, který byl ve své době považován za revoluční. Vyzýval lidi všech věkových kategorií a schopností, aby si udržovali tělesnou zdatnost pod vedením zkušených cvičitelů.   Tisk začal pružné mladé ženě přezdívat "dokonalá dívka".  Liga , která se nyní jmenuje Fitness League, se pod jejím vedením rychle rozrůstala a rozšířila se do Irska, Austrálie na Nový Zéland, do Kanady a Hongkongu, píše agentura AP.   Stacková přežila své dva syny z prvního manželství s Davidem Douglasem-Hamiltonem, který zahynul při havárii vojenského letadla v roce 1944.   ko jnd  