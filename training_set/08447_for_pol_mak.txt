 Sarkozy se ve Washingtonu setká s Obamou  --------------------    Ke zpravodajství: FOTO/aktuality   --------------------    Washington 10. ledna (ČTK) - Francouzský prezident Nicolas Sarkozy se dnes ve Washingtonu setká se svým americkým protějškem Barackem Obamou. Politici by spolu měli jednat mimo jiné o letošní agendě summitů skupin G8 (přední průmyslové země) a G20 (přední vyspělé i rozvojové země světa), kterým Francie v tomto roce předsedá. Diskutovat budou také o globálním ekonomickém oživení a o tvorbě pracovních míst.   Podle amerického tisku ale Sarkozy také přijíždí za Obamou s návrhem, aby dolar přestal být nejdůležitější světovou rezervní měnou. Podle francouzského prezidenta jsou země světa kvůli postavení dolaru ve světové ekonomice příliš závislé na rozhodnutích americké centrální banky Fed, na která nemají vliv.   Paříž nicméně neuvedla, co by mohlo dolar na měnových trzích nahradit. Otázkou také zůstává, jak se k Sarkozymu návrhu postaví USA. Jejich představitelé totiž tvrdí, že pouze uspokojují světovou poptávku po dolarech a že jiná měna podobné postavení mít nemůže.   str ank pek    