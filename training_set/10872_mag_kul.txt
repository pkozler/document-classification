 Belgický umělec pět měsíců ručně přepisoval Idiota  --------------------    Ke zpravodajství: ilustrační FOTO ve Fotobance  ID foto: FO00326240   --------------------    Brusel 11. ledna (zpravodaj ČTK) - Pozoruhodný výkon má za sebou belgický výtvarník Kris Martin. Pět měsíců ručně přepisoval slavný román Idiot, který napsal ruský spisovatel Fjodor Michajlovič Dostojevskij. Celkem tak vlastnoručně napsal 1494 stran.   Ovšem bylo by chybné si myslet, že jedinou touhou, která stála za tímto nezvyklým počinem, bylo doslovně veleslavné dílo v anglickém překladu přepsat. Martin totiž nahradil jméno jednoho z hlavních postav - knížete Myškina - svým vlastním.   "Zbožňuji tuto knihu. Je zdaleka mou nejoblíbenější," zdůraznil v dnešním vydání belgického listu La Capital umělec, který žije převážně v zahraničí, zejména v USA.   Zajímavé je i to, že o výtvoru belgický výtvarník dlouho mlčel. Dílko vzniklo už před lety. Následně ho předloni muzeum z amerického Aspenu přetisklo a to ve dvoutisícovém nákladu. Zhruba 800 "Martinových" Idiotů pak bylo distribuováno do tamních hotelů a ubytoven, kde si je lidé mohli za 15 dolarů koupit. "Byl to cent za stránku. Moc jsem toho nevydělal, ale to ani nebyl cíl," dodal Martin.   pkt dr  