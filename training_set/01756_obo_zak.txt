 ÚOHS zahájil správní řízení s německou skupinou REWE  --------------------    Ke zpravodajství: FOTO ve Fotobance  ID foto: P200906090075601, P200809240683101   Upřesnili jsme informace ve 2. a 3. odstavci na základě aktuálního vyjádření ÚOHS.   --------------------    Brno 11. ledna (ČTK) - Úřad pro ochranu hospodářské soutěže (ÚOHS) zahájil správní řízení s německou skupinou REWE. Podle úřadu nesplnila závazky z rozhodnutí, kterým ÚOHS v roce 2008 povolil její akvizici maloobchodních prodejen značky Plus. ČTK to řekl tiskový mluvčí ÚOHS Kristián Chalupa.   ÚOHS firmě v roce 2008 nařídil, že musí prodat čtyři z 500 svých obchodů. Tuto podmínku ale následně po novém přezkoumání situace na trhu změnil. Firma měla nakonec odprodat pouze dvě prodejny, dosud se tak ale nestalo. ČTK to řekl místopředseda ÚOHS Michal Petr. Úřad může firmě uložit mnohamilionovou pokutu. "Další možností je uložení nových závazků," řekl ČTK Petr.   Úřad chtěl v původním rozhodnutí uložením závazků zamezit přílišnému posílení firmy na českém trhu. "Můžeme potvrdit, že ÚOHS zahájil správní řízení se společností REWE kvůli nedodržení závazků, jež tato společnost přijala v souvislosti s rozhodnutím o povolení spojení soutěžitelů," uvedl pouze Chalupa.   ÚOHS v rámci původního správního řízení analyzoval postavení skupiny REWE na lokálních trzích v České republice. Výsledkem šetření byl závěr, že by fúze vedla k vysoké koncentraci na lokálních maloobchodních trzích.   REWE koupilo diskonty Plus od společnosti Tengelmann počátkem roku 2008 za 255 milionů eur (nyní asi 6,5 miliardy korun). Nákup nebyl pro REWE prvním posílením na českém trhu. Firma již dříve koupila i odcházející Delvitu. Podle posledních dostupných informací skupina REWE přeměnila celkem 121 prodejen Plus na Penny Markety, zbývajících 34 zrekonstruovala Billa.   vrn sap  