 Eurozóna projedná navýšení svého záchranného fondu  --------------------    Ke zpravodajství: FOTO/aktuality   --------------------    Brusel 17. ledna (zpravodaj ČTK) - Ministři financí zemí eurozóny budou dnes v Bruselu řešit, zda a případně o kolik navýšit záchranný fond na pomoc zemím tohoto bloku ve finančních problémech. Půjde o citlivé a zřejmě i nesnadné jednání, neboť pohledy na tuto možnost se mezi státy eurozóny liší.   Fond je nyní založen na garancích od států bloku ve výši 440 miliard eur. Celkově by však díky půjčkám od Mezinárodního měnového fondu a EU dosáhl až na 750 miliard eur.   K posílení fondu a rozšíření jeho aktivit vyzvala před několika dny Evropská komise. Z některých klíčových států zemí platících eurem ale zazněly rezervované reakce.   V současnosti se spekuluje o tom, že finanční pomoc po Řecku a Irsku by mohly potřebovat i některé další státy eurozóny. Nejčastěji padá v této souvislosti jméno Portugalska, ale finanční potíže mají i další země, třeba Španělsko.   pkt jw  