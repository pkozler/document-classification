 Všechny hlavní silniční tahy v Praze jsou sjízdné  Praha 24. ledna (ČTK) - Všechny hlavní silniční tahy v Praze jsou sjízdné, na silnicích nižších tříd leží vrstva rozbředlého sněhu. ČTK to dnes řekl mluvčí pražské Technické správy komunikací Tomáš Mrázek.   Pražští silničáři kvůli sněžení vyjížděli do terénu ráno. "V 5:30 jsme vyslali prvních 70 vozů na silnice I. tříd, o hodinu později vyjely další. Nyní máme v terénu 130 posypových vozů," uvedl mluvčí.   Hlavní tahy mají podle něj mokrý povrch, na vedlejších, kde jsou zbytky sněhu, by řidiči měli jezdit opatrně.   vit mal  