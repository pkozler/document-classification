 Děti v brněnských Vinohradech mají zateplenou školu za 37 mil. Kč  Brno 8. ledna (ČTK) - V Základní škole Mutěnická v brněnské městské části Vinohrady dokončili další fázi rekonstrukce. Při ní byla škola kompletně zateplena a byla vyměněna okna. Obnova stála přes 37 milionů korun. Novináře o tom informoval brněnský magistrát. Podle něj bude ještě rekonstrukce školy pokračovat.   Zateplení vzdělávací instituce zaplatily peníze od města, od Evropské unie a od Státního fondu životního prostředí.   Škola už v minulých dvou letech zrekonstruovala za několik milionů například školní kuchyni, děti také pracují na novém vybavení počítačové učebny.   Škola, která leží na vinohradském sídlišti, vzdělává přes 320 žáků. V budově je 22 tříd a 12 odborných učeben. Součástí školy je pavilon pro tělesnou výchovu, školní hřiště a sekce pro školní družinu.   lab snm  