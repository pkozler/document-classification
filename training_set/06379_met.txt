 Hladiny řek ve středních Čechách klesají, stav ohrožení pominul  Mělník 18. ledna (ČTK) - Hladiny řek ve Středočeském kraji stále klesají. Stav ohrožení přestal v noci na dnešek platit na Labi v Mělníku i Cidlině v Sánech. Na obou místech nyní platí druhý stupeň povodňové aktivity, tedy pohotovost. Na dalších devíti místech v kraji zůstávají řeky na prvním stupni povodňové aktivity, vyplývá z informací Českého hydrometeorologického ústavu.   Hladina Labe v Mělníku přes noc klesla zhruba o 40 centimetrů, o 20 centimetrů rovněž poklesla Cidlina v Sánech. Podle modelových předpovědí by se měl průtok řek i hladina na obou místech nadále snižovat.   První povodňový stupeň platí na devíti místech v kraji. Na Berounce ve Zbečně a Berouně, Labi v Nymburku a Brandýse nad Labem, Sázavě v Kácove a Nespekách, Blanici v Louňovicích pod Blaníkem a na Vltavě ve Vraňanech a u vodní nádrže Vrané.   mar mol  