 Na části silnic v Pardubickém kraji ještě leží zledovatělý sníh  Pardubice 31. ledna (ČTK) - Na některých silnicích, v Pardubickém kraji zůstávají ležet zbytky zledovatělého sněhu. Většinou se drží ve výše položených a lesních oblastech. Informuje o tom Správa a údržba silnic Pardubického kraje.   Se sněhem se řidiči mohou setkat například v okolí Hlinska, Lanškrouna, Moravské Třebové, Ústí nad Orlicí, Poličky a v Železných horách. Místy se tvoří námraza, na Svitavsku a Lanškrounsku také mlha.   V Pardubickém kraji bylo dnes ráno většinou jasno až polojasno, občas se slabým větrem. Teploty někde klesly až na minus 16 stupňů.   dos jpt  