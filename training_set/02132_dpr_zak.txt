 Při nehodě u obce Řehenice na Benešovsku zemřel člověk  Řehenice (Benešovsko) 17. ledna (ČTK) - Tragické následky si dnes ráno vyžádala srážka kamionu s osobním autem u obce Řehenice na Benešovsku. Zemřel při ní jeden člověk, řekla ČTK mluvčí policie Prahy-venkov Štěpánka Zatloukalová.   Nehoda se stala kolem 09:00. Mluvčí středočeských záchranářů Tereza Janečková upřesnila, že obětí kolize byl muž. Zdravotníci podle ní ošetřili také ženu, která utrpěla mnohačetná poranění. Přiletěl pro ni vrtulník letecké záchranné služby.   Více informací o nehodě zatím policie ani záchranná služba neměly k dispozici.   khj jpt  