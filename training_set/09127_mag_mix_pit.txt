 Jorkšír Peggy prý terorizuje pošťáky v anglickém Northamptonu  --------------------    Ke zpravodajství: ilustrační FOTO ve Fotobance  ID foto: F201001220006501F200903300180201, FO01216624   --------------------    Londýn 22. ledna (ČTK) - Je velká asi patnáct centimetrů a budí dojem neškodného mazlíka, stala se však postrachem okolí. Řeč je o fence jorkšírského teriéra  Peggy , která podle agentury AFP terorizuje pošťáky v anglickém Northamptonu. Ti na její území odmítli doručovat poštu a nad majiteli se vznáší hrozba vystěhování.   "Je to vážně janek. Už jsem ji viděl, jak se pustila do pošťáka," poskytl své svědectví soused Peggy, který si přál zůstat v anonymitě.   Majitelka fenky Kathleen Joyceová s tím však nesouhlasí. "Peggy pouštěla hrůzu na pošťáka, ale nikomu by neublížila. Je úplně maličká," ujišťovala v místním deníku.   Podle britské Královské pošty dotyčný poštovní doručovatel kvůli incidentům podal již několik stížností. Od 7. prosince, kdy se odehrál poslední "útok", už u domů v ulici nezvoní a jejich obyvatelé si zásilky vyzvedávají sami. Poštu přitom mají dál než 20 kilometrů.   "Až budeme mít jistotu, že tam ten pes není, zase tam zásilky začneme roznášet," řekla listu The Northampton Chronicle mluvčí pošty.   Odchod Peggy však žádají také úřady Northamptonu, kterým domov rodiny Joyceovy patří. Kvůli "teror-teriérce", jak psíka nazvala britská média, prý rodině může hrozit vystěhování.   kne dr  