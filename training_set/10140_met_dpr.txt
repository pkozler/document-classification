 Silnice v Pardubickém kraji namrzají, tvoří se náledí a mlha  Pardubice 18. ledna (ČTK) - Na mnoha místech v Pardubickém kraji silnice namrzají nebo se tvoří náledí. Někde řidičům také znepříjemňuje cestu mlha. Vyplývá to z informací Správy a údržby silnic Pardubického kraje.   Na mrznoucí srážky upozorňují silničáři například na Lanškrounsku, v okolí Moravské Třebové vozovky namrzají stejně jako na Pardubicku. Mlha se vyskytuje v okolí Lanškrounu, Přelouče, Svitav či Žamberku.   Teploty se dnes ráno v kraji pohybovaly od minus čtyř do plus dvou stupňů, bylo bezvětří nebo vál jen slabý vítr. Na většině území bylo zataženo až polojasno, ve východní části regionu místy mrholilo.   dos mol  