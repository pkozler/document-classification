 Abraham se chce v první sezoně v MotoGP postupně zlepšovat  --------------------    Ke zpravodajství: AUDIO; FOTO/aktuality   --------------------    Praha 13. ledna (ČTK) - Bez velkých cílů a s přáním postupně se zlepšovat půjde do své premiérové sezony v mistrovství světa královské třídy MotoGP motocyklový závodník Karel Abraham. První Čech, který se v elitní kategorii představí, si před sebe vzdušné zámky nestaví. Je mu jasné, že zpočátku zřejmě nebude mít šanci poměřovat se s hvězdami v čele s italským fenoménem Valentinem Rossim.   "Že bych se cítil na nejvyšší příčky, to ne. Můžu ale všem slíbit, že do sezony půjdeme na plno. Kde bych se mohl pohybovat, uvidíme po nadcházejících testech v Malajsii. Budeme hodnotit závod od závodu a já věřím, že se budu postupně zlepšovat," řekl Abraham na dnešní tiskové konferenci v Praze.   Podobně realisticky na rok 2011 nahlíží i jeho otec a šéf týmu Karel Abraham starší. "Jsme si vědomi, že první rok bude složitý. Když se nám bude dařit, budeme jezdit kolem desátého místa. Věříme, že se pak bude vše lepšit. Podobně, jako tomu bylo ve třídě Moto2," poukázal Abraham starší na výkony svého syna, který v posledním závodě minulé sezony ve Valencii vybojoval své premiérové vítězství.   rte ura  