 Na silnicích v Olomouckém kraji leží místy zledovatělý sníh  Olomouc 31. ledna (ČTK) - Na vedlejších silnicích v Olomouckém kraji dnes ráno místy leží ujetý sníh či zledovatělá sněhová vrstva. Silničáři proto opět doporučují motoristům jízdu se zvýšenou opatrností. Hlavní tahy v regionu jsou většinou holé a vymrzlé. Vyplývá to z informací Ředitelství silnic a dálnic ČR.   Na ujetý sníh si řidiči musejí dávat pozor na regionálních silnicích na Olomoucku. Zledovatělá sněhová vrstva pokrývá regionální vozovky na Šumpersku a Jesenicku. Teploty se dnes ráno v Olomouckém kraji pohybují od minus 15 do pěti stupňů pod nulou.   orv jpt  