 Trojice předložených zákonů, které obsahuje reforma zdravotnictví  Praha 3. května (ČTK) - Ministr zdravotnictví Leoš Heger (TOP 09) předložil k připomínkám trojici zákonů, které tvoří část reformy zdravotnictví. Obsahují mimo jiné toto:       1) zákon o zdravotních službách:   - vymezení pojmů zdravotní péče a zdravotní služba - například péče neodkladná, nezbytná, plánovaná, preventivní, diagnostická, léčebná, ošetřovatelská, ambulantní, jednodenní a další   - stanovení pravidel pro poskytování zdravotních služeb a podmínek k udělení oprávnění k nim   - posílení práv pacienta - například právo na informace, úctu, volbu lékaře, konzultace jiného doktora, na přítomnost blízké osoby, na informace o ceně zákroků a služeb a způsob jejich hrazení, na duchovní péči ve zdravotnickém zařízení   - stanovení práv a povinností poskytovatelů a zdravotníků   - pravidla vedení zdravotnické dokumentace   - úprava utajeného porodu   - úprava pravidel pro použití omezovacích prostředků   - zřízení a provozování registrů   - sankce za porušování         2) zákon o specifických zdravotních službách:   - úprava pravidel umělého oplodnění, umělého ukončení těhotenství, sterilizace, kastrace, změny pohlaví transsexuální osoby, psychochirurgických výkonů   - zákaz vytváření lidských klonů   - posuzování zdravotní způsobilosti a stavu   - pravidla ochranného léčení, o němž rozhoduje soud   - sankce za porušování zákona         3) zákon o zdravotnické záchranné službě:   - dojezdová doba záchranářů do 20 minut   - stanovení pravidel součinnosti mezi záchrannou službou a nemocnicemi   - nemocnice má mít urgentní příjem, předává informace o volné kapacitě   - výjezdové skupiny (pozemní, letecké, vodní) - tým s lékařem, tým zdravotníků bez lékaře   - stanovení oprávnění a povinností záchranářů - mohou vstupovat na cizí pozemek a do cizích objektů, od lidí na místě mohou požadovat osobní i věcnou pomoc, nemusí poskytnout pomoc v případě ohrožení vlastního života či zdraví a v případě, že nebyli na situaci vycvičeni   - financování záchranných služeb - zdravotní pojištění, stát, kraje   - sankce za porušování pravidel     ktk pba  