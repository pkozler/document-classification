 Middletonovi investovali do vdavek dcery téměř sedm milionů korun  --------------------    Ke zpravodajství: FOTO ve Fotobance  ID foto:  F201011160317201    --------------------    Londýn 1. května (ČTK) - Rodiče Kate Middletonové, která se v pátek provdala za britského prince Williama, investovali do svatby kolem čtvrt milionu liber (zhruba 6,8 milionu korun). Informoval o tom dnes britský nedělník Mail on Sunday.   Michael a Carole Middletonovi zaplatili před svatbou jejich dcery Kate jenom za dvoudenní pronájem kompletního luxusního hotelu Goring kolem 100.000 liber.   Také šaty tří dam z rodiny Middletonových ukrojily z rodinného rozpočtu nemalou sumu. Tolik opěvované svatební šaty nevěsty z dílny návrhářky Sarah Burtonové údajně přišly na 40.000 liber. Bílé šaty sedmadvacetileté Pippy, sestry nevěsty, stály odhadem 20.000 liber. Matka novopečené vévodkyně z Cambridge, Carole Middletonová, si róbu pořídila zhruba za 10.000 liber.   Dalších 25.000 liber prý padlo na dvě oslavy, které před svatbou a v den sňatku Middletonovi uspořádali v hotelu Goring pro úzký okruh přátel. Kromě toho se Middletonovi podíleli zhruba 10.000 librami na nákladech slavnosti v královském paláci.   Middletonovi jsou pokládáni za milionáře, jimiž se stali vlastními silami. Bývalý pilot a letuška založili zásilkový obchod s potřebami pro oslavy, čímž vydělali jmění.   zdp dr  