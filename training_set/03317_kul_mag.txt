 Americký film Hon na čarodějnice je v čele tabulky návštěvnosti  --------------------    Ke zpravodajství: AUDIO; FOTO ve Fotobance  ID foto: F201101050018001, F201007230310601   --------------------    Praha 18. ledna (ČTK) - Americký snímek s Nicholasem Cagem v hlavní roli Hon na čarodějnice se objevil v čele tabulky nejnavštěvovanějších filmů českých kin. Vzápětí po premiéře ho ve 48 kinech zhlédlo 28 tisíc diváků, kteří v pokladnách nechali téměř 3,7 milionu korun.   Na druhém místě skončila podle informací Unie filmových distributorů akční komedie Zelený sršeň, třetí je snímek Fotři jsou lotři, rovněž z americké produkce. Ten už má na kontě přes sto tisíc diváků.   Z domácí tvorby je Trojanův Občanský průkaz, který výkonem herečky Kristýny Lišky Bokové ve vedlejší roli získal i jednu z cen české kritiky, pátý. Zatím ho zhlédlo přes 340.000 lidí. Landův snímek Tacho je desátý.   Žebříček je sestavován z údajů, které kanceláři Unie filmových distributorů poskytují provozovatelé 160 největších kin v ČR. Roční výsledky této skupiny tvoří zhruba 85 procent celkové bilance všech českých kin. Pro pořadí jsou rozhodující tržby, ne počet diváků.       Pořadí  Název filmu  Víkend tržby  Víkend diváci  Celkem tržby  Celkem diváci     1.  Hon na čarodějnice  3,656.822  27.919  3,742.100  28.345     2.  Zelený sršeň  2,114.931  13.174  2,114.931  13.466     3.  Fotři jsou lotři  1,932.609  14.684  12,976.219  102.060     4.  Letopisy Narnie: Plavba Jitřního poutníka  1,269.454  8.861  18,013.926  124.323     5.  Občanský průkaz   809.459  6.434  38,953.567  340.297       Zdroj: Unie filmových distributorů   bor dr        