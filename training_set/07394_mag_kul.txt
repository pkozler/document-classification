 Bob Dylan podepsal smlouvu na další díly svých pamětí  --------------------    Ke zpravodajství: FOTO ve Fotobance  ID foto: F201003150004101, F201003150005401, FO02014898, FO00308719   --------------------    New York 20. ledna (ČTK) - Americký písničkář Bob Dylan podepsal s vydavatelstvím Simon &amp; Schuster smlouvu na další díly svých pamětí. K dosud vydané autobiografii Chronicles: Volume One by tak mělo přibýt dalších šest titulů z Dylanova pera. Informoval o tom server Crain's New York Business.   První díl Dylanovy autobiografie se stal bestsellerem a vysloužil si i značné uznání kritiků. Podle serveru se devětašedesátiletý písničkář chystá napsat další nejméně dva díly.   Jedna z nových knih by se měla skládat z komentářů a historek, kterými Dylan společně s hudbou ze své obsáhlé sbírky bavil posluchače v rozhlasového pořadu na stanici Sirius XM. Obsah další tří knih zůstává zahalen tajemstvím. Vydavatelství Simon &amp; Schuster zatím dohodu nikterak nekomentovalo.   drk dr  