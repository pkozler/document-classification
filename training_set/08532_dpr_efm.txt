 Škoda Vagonka vyrobí pro České dráhy soupravy za 1,75 miliardy Kč  Ostrava 24. ledna (ČTK) - Ostravská společnost Škoda Vagonka vyrobí pro České dráhy (ČD) osm dvoupodlažních souprav CityElefant. Výrobce kolejových vozidel zvítězil ve výběrovém řízení. Obě firmy tak uzavřely kontrakt za 1,75 miliardy korun, který počítá i s evropskou dotací. Soupravy by měly být hotové do jara 2013. ČTK to sdělil mluvčí ČD Petr Šťahlavský.   Čtyři nové soupravy začnou v roce 2013 jezdit mezi Ostravou a Mosty u Jablunkova na Frýdecko-Místecku, další čtyři mezi Prahou a Benešovem u Prahy. Technicky vylepšené soupravy budou mít kapacitu 300 míst k sezení. Budou vybavné nízkopodlažními nástupními prostory, některé dveře budou uzpůsobeny pro vozíčkáře. Nebudou chybět ani bezbariérové toalety, místa pro kočárky i jízdní kola a klimatizace.   hnz snm  