 Na silnicích v severočeských horách leží vrstva sněhu  Ústí nad Labem/Liberec 22. ledna (ČTK) - Na silnicích v Jizerských horách a Krkonoších místy leží ujetá sněhová vrstva. Dopravu mohou v horských oblastech komplikovat také sněhové přeháňky. Silničáři proto opět doporučují motoristům jízdu se zvýšenou opatrností. Hlavní tahy Ústeckém kraji jsou mokré a sjízdné bez omezení, silnice nižších tříd v horských oblastech pokrývá ujetá sněhová vrstva. Vyplývá to z informací Ředitelství silnic a dálnic ČR.   Na ujetý sníh si řidiči musejí dávat pozor na regionálních silnicích v horských oblastech. Silnice v níže položených regionech jsou většinou mokré a sjízdné bez omezení. Teploty se dnes ráno v Libereckém a Ústeckém kraji pohybují od minus osmi do jednoho stupně pod nulou. V horských oblastech klesají až k minus dvanácti stupňům Celsia.   van mkv    