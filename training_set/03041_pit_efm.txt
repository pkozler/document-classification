 Personální ředitelkou Hewlett-Packard v Česku se stala Sládková  Praha 7. ledna (ČTK) - Personální ředitelkou české pobočky počítačové firmy Hewlett-Packard se od pondělka stala Jindřiška Sládková, jmenovalo ji vedení společnosti. Bývalá regionální personální ředitelka distribuční firmy Alef Nula nahradila Radku Blümlovou, která se stala personální ředitelkou HP pro Střední východ. Firma to dnes sdělila ČTK.   V Alef Nula měla Sládková na starosti tým 115 zaměstnanců v České republice, na Slovensku a v Maďarsku. Předtím, v letech 2005 až 2008, pracovala ve společnosti Ness Czech v oddělení lidských zdrojů, které po dva roky řídila.   Hewlett-Packard v Česku zaměstnává přes 1000 kmenových pracovníků. Podle agentury Gartner byla HP ve třetím loňském čtvrtletí druhou nejprodávanější značkou počítačů na českém trhu.   jsa dvd  