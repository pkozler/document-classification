 V Karlovarském kraji jsou po sněžení silnice kluzké  Karlovy Vary 20. ledna (ČTK) - Silnice v Karlovarském kraji jsou s opatrností sjízdné, ale po nočních sněhových přeháňkách na nich místy zůstává rozbředlý sníh. Na některých místech mohou silnice i namrzat, vyplývá z informací krajských silničářů.   Hlavní tahy jsou v kraji většinou mokré, na vedlejších silnicích může sníh na silnicích zůstávat. V noci teploty v Karlovarském kraji klesly až k minus šesti stupňům. Podle předpovědi se teploty kolem nuly udrží i během dne.   pnp mol  