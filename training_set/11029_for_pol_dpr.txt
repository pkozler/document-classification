 Washingtonský Kapitol nakrátko evakuován po vzdušném poplachu  Washington 1. ledna (ČTK) - Kapitol - sídlo Kongresu USA - a okolní budovy byly dnes nakrátko evakuovány poté, co úřady ztratily kontakt s letadlem mířícím do Washingtonu. Šlo zjevně o planý poplach.   Americký úřad pro dozor nad civilním letectvím (FAA) podle agentury AP oznámil, že byl ztracen kontakt s letadlem na lince z Hilton Head v Jižní Karolině, které nalétávalo na přistání na washingtonském letišti Ronalda Reagana. V reakci na to vzlétly stíhačky z Andrewsovy letecké základny u hlavního města.   Policie pak vydala příkaz k evakuaci Kapitolu. Rozkaz byl odvolán, když byl kontakt obnoven a letadlo přistálo.   pz hej  