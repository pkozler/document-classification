 Kubánci překonali vlastní rekord, umotali nejdelší doutník světa  --------------------    Ke zpravodajství: ilustrační FOTO ve Fotobance  ID foto:  P200801120069901 ,  P200804190022701 ,  P200902261187301    --------------------    Havana 4. května (ČTK) - Vlastní rekord v úterý překonali Kubánci, kteří ubalili nejdelší doutník na světě - monstrózní smotek dlouhý 81,8 metru, tedy téměř tolik, kolik činí délka fotbalového hřiště. Doutník uložili na stoly u staré španělské pevnosti El Morro v Havaně, kde Kuba pořádá každoroční Mezinárodní turistický veletrh, napsala dnes agentura Reuters.   Pokud jeho délku oficiálně ověří zástupci Guinnessovy knihy rekordů, překoná nový doutník svého předchůdce který měřil 45,38 metrů. Autorem nynějšího rekordmana - jakož i čtyř předchozích - je  José Castelar Cairo  známější jako Cueto.   Sedmašedesátiletý Cueto se naučil balit doutníky, když mu bylo pět let a na nynějším rekordmanovi začal s pomocí několika asistentů pracovat 25. dubna. Podle jeho slov jde o otázku národní hrdosti dokázat, že Kuba má nejlepší doutníky na světě. "Vždycky to musí být Kuba, protože právě na Kubě je nejlepší tabák na světě," řekl novinářům.   dk jnd  