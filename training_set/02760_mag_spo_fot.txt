 Při MS fotbalistek budou k dostání panenky Barbie v dresech  --------------------    Ke zpravodajství: ilustrační FOTO ve Fotobance  ID foto: F200902060113301, FO00488814   --------------------    Berlín 27. ledna (ČTK) - Z letního mistrovství světa fotbalistek v Německu si budou moci fanoušci odvézt i netradiční suvenýr. Během šampionátu bude k dostání speciální edice panenek Barbie v reprezentačních dresech.   Slavná panenka se ve fotbalových dresech na trhu neobjeví poprvé. K dostání už byla při šampionátu před dvanácti lety v USA, kasovním trhákem se však tehdy podle agentury SID nestala. Předloni byla zase vyrobena limitovaná série stolního fotbalu s "barbínami" místo hráčů a jeden růžový stůl přišel zájemce na deset tisíc eur (asi 242.000 korun).   pam gi kš  