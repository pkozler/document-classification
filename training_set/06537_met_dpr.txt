 Na některých silnicích Plzeňského kraje je ujetá vrstva sněhu  Plzeň 4. ledna (ČTK) - Na některých vedlejších silnicích v Plzeňském kraji leží ujetá sněhová vrstva krytá posypem. Hlavní tahy a dálnice D5 jsou většinou holé a mokré, někde místy se zbytky rozbředlého sněhu, informuje dnes Ředitelství silnic a dálnic.   Řidiči by měli věnovat jízdě zvýšenou pozornost zejména na silnicích nižších tříd například na severním a jižním Plzeňsku, na Sušicku či na Železnorudsku. Ujetá sněhová vrstva krytá posypem je i na silnici první třídy mezi Javornou a Gerlovou Hutí na Šumavě.   V regionu je dnes ráno většinou bez srážek, místy s mlhou. Teploty klesly až k minus 14 stupňům.   lap mol  