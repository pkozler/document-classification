 Ivo Mathé, rektor AMU a bývalý šéf ČT, oslaví šedesátiny  --------------------    Ke zpravodajství: FOTO ve Fotobance  ID foto:  F201104220360401    --------------------    Praha 17. května (ČTK) - Jméno současného rektora Akademie múzických umění v Praze Iva Mathého, narozeného 18. května 1951, se do povědomí široké veřejnosti dostalo zejména v dobách, kdy byl generálním ředitelem České televize nebo pracoval jako vedoucí Kanceláře prezidenta republiky Václava Havla.   S filmem, potažmo s Československou a později Českou televizí je spojena valná část Mathého profesní kariéry. Na Kavčích horách začínal jako asistent produkce a ihned po ukončení studií na FAMU (obor filmová a televizní produkce) v roce 1976 převzal vedení výrobního štábu Hlavní redakce zábavných pořadů ČST. Z této pozice se poté vypracoval až do křesla historicky prvního generálního ředitele ČT (1992-98).   V roce 1999 se symbol polistopadové tváře veřejnoprávní televize (ke způsobu řízení jejím současným vedením je mimochodem velmi kritický - kdysi jej přirovnal k "plundrování firmy") stal Havlovým kancléřem a tuto funkci vykonával do roku 2003. O dva roky později jej akademický senát zvolil do čela AMU, v němž setrval i pro funkční období 2008-12.   tov sat  