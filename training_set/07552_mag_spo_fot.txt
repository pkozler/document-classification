 Skotskému klubu má pomoci z dluhů dražba vajec a býka  Glasgow 2. května (ČTK) - Druholigovému skotskému fotbalovému klubu Queen of the South má z finanční tísně pomoci fanouškovská aukce. Do dražby podle serveru BBC půjde mimo jiné jeden býk a jalovice.   Klub, který si v sezoně 2008/2009 zahrál předkolo Evropské ligy, se poslední dva roky pohybuje ve ztrátě a má dluhy ve výši 250 tisíc liber (zhruba 6,8 milionu korun). Fanoušci už uspořádali sbírku a nyní zorganizovali aukci, ve které se mimo jiné budou dražit klubové suvenýry, železná vrata ke stodole a 15 tuctů vajec.   pam ura jnd  