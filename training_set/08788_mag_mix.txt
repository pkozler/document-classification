 Výročí, která připadají na pátek 21. ledna  Praha 20. ledna (ČTK) - Pátek 21. ledna je 21. dnem roku 2011, do konce roku zbývá 344 dní. V pražském Klementinu byla tento den naměřena nejvyšší teplota v roce 2007 (13,1 stupně C) a nejnižší v roce 1850 (minus 24,8 stupně C).   Svátek má Běla. Je to novější české jméno, obdoba jmen cizího původu - například Blanka (Bianca) nebo Albína, které znamená "bílá, čistá". K jeho známějším nositelkám patřila výtvarnice Kolářová. Katolický kalendář připomíná svatou Anežku Římskou.     Pranostika:   Svatá Anežka když laskavá, vypustí skřivana z rukáva.     Narozeniny slaví:   německý herec Günter Lamprecht (1930)   americký golfista Jack Nicklaus, jeden z nejúspěšnějších v historii (1940)   španělský tenorista Plácido Domingo (1941)   britský herec Martin Shaw (1945)   americký zpěvák Billy Ocean (1950)   americký podnikatel, spoluzakladatel Microsoftu Paul Allen (1953)   americká herečka Geena Davisová (1956)   běžec na lyžích a cyklista Miloš Bečvář (1957)   ekonom Jiří Weigl (1958)   hudební skladatel, dirigent, aranžér a zpěvák Varhan Orchestrovič Bauer (1969)   ekonom Martin Jahn (1970)   modelka Terezie Dobrovolná (1975)   britská zpěvačka Emma Buntonová (1976)   anglický fotbalista Philip Neville (1977)   rmi  