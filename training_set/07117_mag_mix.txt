 Výročí, která připadají na sobotu 8. ledna  Praha 7. ledna (ČTK) - Sobota 8. ledna je osmým dnem roku 2011, do konce roku zbývá 357 dní. V pražském Klementinu byla tento den naměřena nejvyšší teplota v roce 2005 (13,8 stupně C) a nejnižší v roce 1789 (minus 25,4 stupně C).   Svátek má Čestmír. Je to jméno slovanského původu, které se vykládá jako "kdo ctí mír, mírumilovný", popřípadě "čest míru". K jeho známým nositelům patří bývalý politik a jedna z osobností pražského jara 1968 Císař, filmový a televizní producent Kopecký nebo již zesnulý herec Řanda.   V církevním kalendáři slaví svátek svatý Erhard. Tento světec byl ve středověku uctíván zejména v Rakousku a přilehlých německých zemích jako patron pekařů, ševců, kovářů a ochránce dobytka. Bývá zobrazován jako biskup (podle legendy se stal biskupem v Řezně), často s knihou, na níž vynikají oči, neboť údajně uzdravil ze slepoty mladou dívku. Zemřel pravděpodobně v sedmém století někde ve Francii.     Pranostika:   O svatém Erhartu zima zebe do nártu.     Narozeniny slaví:     dirigent Zdeněk Mácal (1936)   britský astrofyzik Stephen William Hawking (1942)   japonský politik, předseda vlády 2001-2006 Džuničiró Koizumi (1942)   britský zpěvák David Bowie (1947)   hudební publicista Josef Vlček (1951)   slovenský hokejista Marián Šťastný (1953)   spisovatel Petr Placák (1964)   španělský fotbalista David Silva (1986)   herec a moderátor Vojtěch Kotek (1988)   zma ped  