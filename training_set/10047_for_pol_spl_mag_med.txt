 Na Dálném východě si mohou vystřelit na prezidenta  --------------------    Ke zpravodajství: ilustrační FOTO ve Fotobance  ID foto: P200803020566001, P200803020566201   --------------------    Vladivostok (Rusko) 13. ledna (ČTK) - Na ruském Dálném východě mohou internetoví uživatelé střílet na karikaturu ruského prezidenta. Ruští žalobci kvůli tomu dnes požádali policejní oddělení Přímořského kraje o vyšetřování společnosti Aljans Telekom, která je místním poskytovatelem telekomunikačních služeb.   Společnost na svých stránkách vyvěsila banner nazvaný Moskva s obrázkem Kremlu a vyskakující karikaturou prezidenta Dmitrije Medveděva. Na hlavu státu lze střílet, při zásahu se zobrazí svatozář. Mířit lze i na horkovzdušný balón, loď nebo ponorku.   Prokurátor Přímořského kraje se záležitosti ujal a zavázal se provést potřebná šetření. Počítačovou hru odsoudil také jeden z místních vedoucích politiků Galust Achojan, který označil použití Medveděvovy podobizny za nepřípustné.   "Karikatury politiků jsou v civilizovaných společnostech běžné. Ale použít hlavu prezidenta jako cíl, to je extremismus", uvedl Achojan.   kav jas      