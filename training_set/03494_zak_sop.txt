 U Sadova našla policie pěstírnu konopí, zadržela v ní dva cizince  Zprávu jsme doplnili ve 2. odstavci o další informace policie   --------------------    Sadov (Karlovarsko) 4. ledna (ČTK) - Policie objevila poblíž Sadova na Karlovarsku velkou pěstírnu konopí, které sloužilo pro výrobu marihuany. Pěstírna byla v bývalém skladovém objektu a rostliny byly vysázeny na ploše kolem 400 metrů čtverečních. Při dnešním zásahu policie zadržela dva cizince, kteří tady rostliny pěstovali, oznámil ČTK mluvčí karlovarské policie Pavel Valenta.   Ilegální pěstírna konopí patří podle Valenty k největším, jaké byly dosud v regionu objeveny. Uvedl, že rostlin bylo minimálně 1500. Jejich cena byla odhadnuta asi na sedm milionů korun, poznamenal mluvčí. "Kriminalisté budou celou noc zajišťovat stopy. Oba zadržení cizinci jsou v policejních celách. Jsou podezřelí ze spáchání přečinu nedovolené pěstování rostlin obsahujících omamnou nebo psychotropní látku.   vlm jpt  