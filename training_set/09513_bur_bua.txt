 Americké akcie posílily díky příznivým firemním výsledkům  New York 11. ledna (ČTK) - Americké akcie dopoledne posílily kvůli příznivým hospodářským výsledkům a výhledům některý společností. Vzhůru tak zamířily například akcie výrobce hliníku Alcoa, stavitele domů Lennar či maloobchodního prodejce Sears Holding.   Kolem poledne newyorského času (18:00 SEČ) se klíčový Dow Jonesův index zvýšil o 0,4 procenta na zhruba 11.686 bodů. Širší index Standard &amp; Poor's 500 stoupl o 0,5 procenta na 1276 bodů a index technologického trhu Nasdaq Composite o 0,4 procenta na 2718 bodů.   "Čtvrtletní výsledky by měly být dost slušné. Otázkou je, do jaké míry to již bylo do cen akcií započítáno," uvedl analytik Marc Pado ze společnosti Cantor Fitzgerald &amp; Co.   Období zveřejňování výsledků amerických firem za čtvrté čtvrtletí v noci na dnešek neoficiálně odstartovala společnost Alcoa, která vykázala překvapivě vysoký zisk a předpověděla růst poptávky po hliníku. Alcoa je největším producentem hliníku ve Spojených státech.   pmh mha  