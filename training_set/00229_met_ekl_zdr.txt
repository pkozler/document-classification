 Na severu Moravy se rozptylové podmínky výrazně zlepšily  Ostrava 2. ledna (ČTK) - Rozptylové podmínky se v posledních hodinách na severu Moravy a ve Slezsku výrazně zlepšily. Hodnoty polétavého prachu jsou překročeny jen na jednom místě. Nejhůře se nyní dýchá obyvatelům ostravské části Bartovice. Tam měřící stanice dnes ráno naměřila 69 mikrogramů prachových částic na metr krychlový. Na všech ostatních měřících stanicích jsou hodnoty pod imisním limitem 50 mikrogramů na metr krychlový.   Podle informací Českého hydrometeorologického ústavu (ČHMÚ) by se situace v nejbližší době neměla výrazně zhoršit a hodnoty budou dál podlimitní.   Ovzduší v Moravskoslezském kraji je dlouhodobě mezi nejhoršími v Evropě. Rozptylové podmínky bývají velmi špatné hlavně v zimě. Lidé dýchají zvýšené množství znečišťujících látek, které mohou nepříznivě působit na jejich zdraví. Město Ostrava dokonce kvůli ovzduší podalo žalobu na stát, který podle vedení města nepřijal dostatečná opatření pro zlepšení situace.     Stav ovzduší v Moravskoslezském kraji:       Město  Průměrné 24hodinové koncentrace PM10 v mikrogramech na metr krychlový (ve čtvrtek ve 14:46)  Průměrné 24hodinové koncentrace PM10 v mikrogramech na metr krychlový (v pátek v 06:31)  Průměrné 24hodinové koncentrace PM10 v mikrogramech na metr krychlový (v pátek ve 13:32)  Průměrné 24hodinové koncentrace PM10 v mikrogramech na metr krychlový (v sobotu ve 12:00)  Průměrné 24hodinové koncentrace PM10 v mikrogramech na metr krychlový (v neděli v 06:00)     Ostrava-Fifejdy  60  72  67  67  25     Ostrava-Zábřeh  58  72  66  62  25     Ostrava-Přívoz  65  71  68  63  28     Ostrava-Mariánské Hory  74  75  82  73  48     Ostrava-Bartovice  85  91  99  93  69     Opava  62  44  43  45  15     Studénka  55  70  66  69  27     Bohumín  70  73  69  68  30     Český Těšín  98  65  61  56  19     Havířov  87  66  58  47  23     Karviná  66  72  60  42  26     Orlová  60  70  68  69  27     Věřňovice  66  68  60  56  22     Frýdek-Místek  124  101  71  32  18     Třinec-Kanada  89  55  53  -  -     Třinec-Kosmos  124  58  59  56  18     zdroj: ČHMÚ   dvc jpt  