 Komedie Hlavně nezávazně kralovala severoamerickým kinům  --------------------    Ke zpravodajství: FOTO ve Fotobance  ID foto: F201010260328901, P201101120154601, F201101180041701   --------------------    Los Angeles 24. ledna (ČTK) - Romantická komedie Hlavně nezávazně byla o uplynulém víkendu divácky nejúspěšnějším filmem v severoamerických kinech. Snímek s Natalií Portmanovou a Ashtonem Kutcherem v hlavních rolích sesadil po týdnu z prvního místa adaptaci komiksu Zelený sršeň, napsala agentura AP.   Komedie o přátelích, kteří udržují čistě sexuální vztah, do něhož se jim nečekaně vkradou emoce, vydělal za víkend 20,3 milionu dolarů (363 milionů korun). Snímek vstoupil do kin krátce poté, co Portmanová dostala Zlatý glóbus za hlavní roli v baletním dramatu Černá labuť.   Na druhé místo se posunul hit předchozího víkendu Zelený sršeň. Film promítaný ve 3D vydělal během druhého víkendu po premiéře 18,1 milionu dolarů (323 milionů korun).   O jednu příčku proti minulému týdnu klesla i nyní třetí komedie Dilema s Vincem Vaughnem a Kevinem Jamesem. Distributorům vynesla 9,7 milionu dolarů (173 milionů korun). Čtvrtou příčku si udržel nedělní vítěz cen PGA, britský film The King's Speech (Králova řeč) s tržbami 9,2 milionu dolarů (164 milionů korun). První pětici uzavírá western bratrů Coenů Opravdová kuráž, který o víkendu vydělal osm milionů dolarů (143 milionů korun).     Nejnavštěvovanější filmy v severoamerických kinech o uplynulém víkendu:     Pořadí  Film  Tržby v milionech dolarů     1.  Hlavně nezávazně  20,3     2.  Zelený sršeň  18,1     3.  Dilema  9,7     4.  The King's Speech  9,2     5.  Opravdová kuráž  8     6.  Černá labuť  6,2     7.  Fighter  4,5     8.  Fotři jsou lotři  4,4     9.  Méďa Béďa  4,1     10.  Tron: Legacy 3D  3,7       str jnd  