 Zemřela mozartovská pěvkyně Priceová  --------------------    Ke zpravodajství: FOTO ve Fotobance   --------------------    Londýn 29. ledna (ČTK) - Přední britská mozartovská pěvkyně Margaret Priceová (69) zemřela na selhání srdce. Oznámila to dnes její agentura.   Sopranistka, kterou v roce 1996 vidělo i pražské publikum v rámci festivalu Pražský podzim, proslula především svými interpretacemi rolí v Mozartových a Verdiho operách v londýnské Královské opeře Covent Garden. Vystupovala ale také v Metropolitní opeře v New Yorku, v milánské La Scale a vídeňské Státní opeře. Druhým domovem se jí podle agentury DPA stala bavorská Státní opera v Mnichově.   jup mik    