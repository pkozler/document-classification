 Robertsová bojuje s Clintonovou za zdravé vaření v chudých zemích  --------------------    Ke zpravodajství: FOTO ve Fotobance  ID foto:  P201009221042301 ,  P201105090686901    --------------------    Washington 10. května (ČTK) - Oscarová herečka Julia Robertsová spolu s americkou ministryní zahraničí Hillary Clintonovou chtějí bojovat proti nebezpečným kamnům a ohništím, na kterých ženy v rozvojových zemích připravují jídla. Jako palivo používají dřevo nebo uhlí, ale zplodiny často volně unikají. Podle ministerstva zahraničí USA ročně na následky vaření v těchto nevyhovujících podmínkách zemřou dva miliony lidí, uvedla agentura AP.   Robertsová se do osvětové akce zapojí jako hvězdná mluvčí programu Aliance za čisté plotny. Do roku 2020 by mělo získat 100 milionů domácností čistější kamna. Kampaň bude mířit především na ženy a dívky, které mají  vaření  v chudých zemích většinou na starosti. Oběti nezdravého vaření označila Robertsová za zbytečné a nesmyslné.   zpt dr  