 Na severu Moravy se ovzduší mírně zlepšilo  Zprávu jsme aktualizovali ke 12:00.   --------------------    Ostrava 1. ledna (ČTK) - Rozptylové podmínky v Moravskoslezském kraji zůstávají zhoršené. Pouze na čtyřech z 16 měřicích stanic klesly průměrné denní koncentrace polétavého prachu pod imisní limit 50 mikrogramů na metr krychlový. Situace se zlepšila na Třinecku i Ostravsku a Karvinsku, kde meteorologové odvolali signál upozornění, který varuje před možným smogem. Vyplývá to z informací Českého hydrometeorologického ústavu (ČHMÚ).   Nejhorší situace byla dnes kolem poledne v Ostravě-Bartovicích, kde naměřené hodnoty klesly z 99 na 93 mikrogramů na metr krychlový.   Meteorologové předpokládají, že se situace v kraji bude mírně zlepšovat. Koncentrace prašného aerosolu se budou opět s velkou pravděpodobností pohybovat kolem, místy nad hodnotou imisního limitu.   Ovzduší v Moravskoslezském kraji je dlouhodobě mezi nejhoršími v Evropě. Rozptylové podmínky bývají velmi špatné hlavně v zimě. Lidé dýchají zvýšené množství znečišťujících látek, které mohou nepříznivě působit na jejich zdraví. Město Ostrava dokonce kvůli ovzduší podalo žalobu na stát, který podle vedení města nepřijal dostatečná opatření pro zlepšení situace.     Stav ovzduší v Moravskoslezském kraji:     Město  Průměrné 24hodinové koncentrace PM10 v mikrogramech na metr krychlový (ve čtvrtek ve 14:46)  Průměrné 24hodinové koncentrace PM10 v mikrogramech na metr krychlový (v pátek v 06:31)  Průměrné 24hodinové koncentrace PM10 v mikrogramech na metr krychlový (v pátek ve 13:32)  Průměrné 24hodinové koncentrace PM10 v mikrogramech na metr krychlový (v sobotu ve 12:00)            Ostrava-Fifejdy  60  72  67  67     Ostrava-Zábřeh  58  72  66  62     Ostrava-Přívoz  65  71  68  63     Ostrava-Mariánské Hory  74  75  82  73     Ostrava-Bartovice  85  91  99  93     Opava  62  44  43  45     Studénka  55  70  66  69     Bohumín  70  73  69  68     Český Těšín  98  65  61  56     Havířov  87  66  58  47     Karviná  66  72  60  42     Orlová  60  70  68  69     Věřňovice  66  68  60  56     Frýdek-Místek  124  101  71  32     Třinec-Kanada  89  55  53  -     Třinec-Kosmos  124  58  59  56       zdroj: ČHMÚ   dvc kš  