 Stovky Přerovanů vyrazí v pátek do ulic v pyžamech a na bruslích  --------------------    Ke zpravodajství: ilustrační FOTO ve Fotobance  ID foto:  F201008190004601    --------------------    Přerov 11. května (ČTK) - V pyžamech či v nočních košilích se chystají vyrazit v pátek v noci do ulic sportovně naladění Přerované. Na nohách budou přitom mít kolečkové brusle a v kordonu se projedou celým městem. Hromadná jízda milovníků in-line bruslí se v Přerově uskuteční počtvrté. Do akce se zapojilo až 600 lidí, řekl dnes ČTK jeden z pořadatelů akce Jaroslav Janků.   "Akce je určena pro in- line bruslaře všech věkových kategorií, máme i sedmdesátiletou účastnici. Tato jízda má název pyžamová párty. Startuje se v 20:00 z přerovského výstaviště. Trasa je dlouhá zhruba 12,5 kilometru. Projedeme celým Přerovem. Konvoje se účastní městská policie, protože se bude projíždět ulicemi města. Chybět nebude ani ozvučené auto a na konci pojede sanitka," uvedl Janků.   Přerované v pyžamech jízdu ukončí opět na přerovském výstavišti. "Je zde krytá hala, kde je povrch vhodný pro brusle. Budou tady instruktoři, ukazuje se výuka, slalomy a vše, co se dá dělat na bruslích," doplnil pořadatel.   Lidé si mohou při akci i zdarma zapůjčit brusle a vyzkoušet si jízdu na nových typech. Všichni registrovaní účastníci by měli mít na hlavě přilbu.   Do hromadné akce se mohou zapojit vyznavači in-line sportu v Přerově také v červnu, červenci a v září. Například v červnu se jízda uskuteční ve stylu Havaj a připomínky blížících se dovolených, v září se zase bude bruslit s lampiony v ruce a akce bude mít podtitul světlušková. Hromadné jízdy se podle pořadatelů účastní pravidelně kolem 200 lidí, rekordně se do akce zapojilo až na 600 účastníků.   Alena Petrželová dr  