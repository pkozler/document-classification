 Na středočeských silnicích je místy ujetý sníh krytý posypem  Praha 5. ledna (ČTK) - Středočeské silnice jsou převážně holé, suché a vymrzlé. Místy je mlha nebo komunikace pokrývá vrstva ujetého sněhu. Řidiči by měli být obezřetní, vyplývá z informací Ředitelství silnic a dálnic.   Ujetý sníh krytý posypem leží na silnicích nižších tříd na Rakovnicku, Benešovsku, Berounsku a Mšensku. Zledovatělá vrstva sněhu je pak místy na Příbramsku. V okrese Praha západ narazí řidiči ještě na zbytky rozbředlého sněhu po chemickém ošetření. S mlhou musejí počítat motoristé na dálnici D11.   Teploty v kraji se pohybují od minus devíti do minus pěti stupňů Celsia.   zik jpt  