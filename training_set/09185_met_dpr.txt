 Silnice ve Středočeském kraji jsou suché a vymrzlé  Praha 31. ledna (ČTK) - Silnice ve Středočeském kraji jsou dnes suché a vymrzlé. Dálnice a rychlostní komunikace v regionu jsou sjízdné bez omezení. Obezřetní by naopak měli být řidiči na silnicích nižších tříd. Většina z nich je sjízdných pouze se zvýšenou opatrností, vyplývá z informací Ředitelství silnic a dálnic.   Teploty v regionu se pohybují od minus 16 do minus osmi stupňů Celsia. Viditelnost na většině silnic není omezena. Na území Středočeského kraje je většinou jasno, bezvětří a nejsou hlášeny žádné srážky. Se zvýšenou opatrnostní jsou sjízdné silnice prvních a nižších tříd na Kolínsku, Kutnohorsku, Nymbursku, Příbramsku, Kladensku a Praze - východ.   mar jpt            