 Silnice na jihu Čech jsou sjízdné se zvýšenou opatrností  České Budějovice 23. ledna (ČTK) - Hlavní silnice v jižních Čechách jsou většinou po chemickém ošetření sjízdné se zvýšenou opatrností. To platí i o vozovkách nižších tříd, na nich ovšem někde navíc leží vrstva ujetého sněhu.   Na Českokrumlovsku, Písecku a Táborsku silničáři hlásí sjízdnost vozovek I. třídy bez omezení. Teplota se na jihu Čech pohybuje v rozmezí od minus osmi stupňů v Českých Budějovicích až do minus dvanácti stupňů Celsia na Churáňově na Prachaticku.   Přes den má být na jihu Čech oblačno až zataženo, od odpoledne také sněžit. Meteorologové očekávají teploty od minus čtyř do minus jednoho stupně Celsia a místy nárazový vítr o síle 55 kilometrů za hodinu.   rek mkv  