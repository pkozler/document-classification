 Zloděj v Chorvatsku předstíral hlas sousedky, aby vnikl do bytu  --------------------    Ke zpravodajství: ilustrační FOTO ve Fotobance  ID foto: FO03009191   --------------------    Záhřeb 31. ledna (ČTK) - Pohádkou o vlkovi a neposlušných kůzlátkách se zřejmě inspiroval zloděj v Chorvatsku. Aby pronikl do bytu seniorky, předstíral hlas její sousedky, informoval dnes zpravodajský server Croatian Times.   "Dobrý den, to jsem já, vaše sousedka. Můžete otevřít dveře?" řekl prý třiasedmdesátileté ženě v obci Caginec nedaleko Záhřebu. Důchodkyně se skutečně domnívala, že vřelý hlas patří její známé, proto otevřela.   Zloděj se pokusil ženu uspat kapesníkem namočeným v odstraňovači laku na nehty, to se mu ale nepodařilo. Oběť se totiž brzy probrala a křikem přivolala sousedy. Nenechavec z místa činu utekl, ale krátce poté byl dopaden v místní kavárně.   zpt jnd  