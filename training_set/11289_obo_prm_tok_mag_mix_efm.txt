 Prodejce oděvů Mango chce zdvojnásobit počet obchodů v Rusku  --------------------    Ke zpravodajství: ilustrační FOTO ve Fotobance  ID foto:  F201010210251101    --------------------    Moskva 11. července (ČTK) - Španělský prodejce oděvů Mango plánuje v příštích třech letech zdvojnásobit počet svých obchodů v Rusku na 200. Firma sází v Rusku hlavně na rostoucí střední třídu a půjde do menších měst. Řekla to agentuře Reuters výkonná ředitelka firmy zodpovědná za expanzi v Rusku Anikó Kostyálová.   Mango patří spolu se značkou Zara k nejznámějším španělským módním značkám. Firma, která je v soukromých rukách, se snaží expandovat mimo svůj domácí trh, kde je vysoká nezaměstnanost, což se projevuje i ve slabých tržbách.   Rusko patří spolu s Čínou mezi trhy, na které se Mango plánuje v příštích třech letech nejvíce zaměřit. Rusové od pádu komunismu mají velký zájem o módu a loni se na globálních tržbách módního průmyslu podílela země pěti procenty. Podle odhadů Mezinárodního měnového fondu se má ruská ekonomika do konce roku 2016 více než zdvojnásobit na 3,2 miliardy USD (55,2 miliardy Kč) a bude pátou největší ekonomikou světa za USA, Čínou, Japonskem a Německem.   Před deseti lety se firma Mango soustřeďovala hlavně na větší města s počtem obyvatel více než půl milionu. Nyní se chce zaměřit na menší města, s počtem obyvatel nad 150.000, dodala Kostyálová.   Mango chce ročně otevřít po celém světě 300 obchodů, z toho 30 by jich mělo být v Rusku. V Moskvě má být letos otevřen i nový butik Mango Touch, který bude nabízet módní doplňky.   irl dvd  