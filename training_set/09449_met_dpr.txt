 Na Příbramsku komplikují jízdu mlha a zledovatělé zbytky sněhu  Praha 12. ledna (ČTK) - Ve středních Čechách dnes místy komplikuje jízdu mlha. Její výskyt je po ránu hlášen především na Příbramsku. Řidiči zde navíc mohou narazit na zledovatělé zbytky sněhu kryté posypem, vyplývá z informací Ředitelství silnic a dálnic.   Opatrní by podle cestářů měli být i motoristé na silnicích druhé a třetí třídy na Kolínsku, Kutnohorsku, Nymbursku a v okrese Praha-východ. Teploty v kraji se pohybují od minus jednoho do čtyř stupňů nad nulou.   khj mol  