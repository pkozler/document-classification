 Na silnicích v Olomouckém kraji místy leží tající či ujetý sníh  Olomouc 3. ledna (ČTK) - Na některých silnicích v Olomouckém kraji dnes ráno leží rozbředlý sníh či ujetá sněhová vrstva. Na severu regionu místy sněží. Silničáři proto doporučují motoristům jízdu se zvýšenou opatrností. Vyplývá to z informací Ředitelství silnic a dálnic ČR.   Na ujetý sníh řidiči narazí na silnicích nižších tříd na Prostějovsku, Jesenicku a Šumpersku. Rozbředlý sníh leží místy na vozovkách na Přerovsku. Hlavní tahy v regionu jsou většinou holé a mokré.   Teploty se dnes ráno v Olomouckém kraji pohybují od minus osmi do dvou stupňů pod nulou.   orv jpt  