 Ivanka Trumpová oznámila, že čeká první dítě  --------------------    Ke zpravodajství: FOTO/aktuality  ID foto: P201010190061901, F201006240383801   --------------------    New York 22. ledna (ČTK) - Ivanka Trumpová, dcera bývalé české lyžařky a modelky Ivany Trumpové a amerického realitního magnáta Donalda Trumpa, v pátek oznámila, že je těhotná.   Devětadvacetiletá spolumoderátorka realitní show Celebrity Apprentice, která se v roce 2009 vdala za majitele týdeníku The New York Observer Jareda Kushnera, oznámení učinila na Twitteru. Neuvedla však, v jakém měsíci těhotenství je, ani kdy by se dítě mělo narodit.   Trumpová vystudovala Pensylvánskou univerzitu. V současné době je viceprezidentkou realitní firmy svého otce a obchoduje také se šperky.   mtw dr  