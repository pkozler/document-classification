 Na Strakonicku zahynul při srážce s nákladním autem řidič audi  --------------------    Ke zpravodajství: FOTO/aktuality   Zprávu jsme aktualizovali po obnovení průjezdnosti a doplnili pravděpodobnou příčinu nehody.   --------------------    Volyně (Strakonicko) 20. ledna (ČTK) - Na silnici mezi Strakonicemi a Volyní se dnes dopoledne srazil osobní vůz Audi s nákladním vozem Liaz. Sedmadvacetiletý řidič osobního auta nehodu nepřežil, řekla ČTK policejní mluvčí Jaromíra Nováková.   Vozidla se střetla u mostu u obce Němětice. Sedmadvacetiletý řidič osobního vozu pravděpodobně nezvládl řízení, v pravotočivé zatáčce dostal smyk a vjel do protisměru. "Přesné příčiny nehody prošetřujeme," řekla Nováková.   Komunikace byla v místě nehody dvě hodiny v obou směrech uzavřena.   rek snm  