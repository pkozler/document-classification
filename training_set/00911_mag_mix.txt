 V USA se narodilo vzácné tele s "pandími" skvrnami  --------------------    Ke zpravodajství: FOTO/aktuality   --------------------    Campion (USA) 3. ledna (ČTK) - Vzácné tele miniaturního plemene skotu s černými a bílými skvrnami se narodilo na farmě v americkém Coloradu. Tele má bílou srst kolem středu těla a na hlavě s černými kruhy kolem očí. Podle agentury AP se podobá pandě. Miniaturního skotu s takovým vybarvením je prý i s novým přírůstkem na světě asi 24 kusů.   Telátko se narodilo v pátek ráno a dostalo jméno Ben. Jeho matka je z miniaturního plemene skotu Lowline Angus.   Vzhled telete je podle AP výsledkem genetické manipulace.   Maličký skot se chová pouze pro radost. Farmář Chris Jessen má na své farmě na severu Colorada kromě něj také třeba mini klokana.   "Pandí" telátko by prý byl ochoten prodat za 30.000 dolarů (více než 560.000 korun).   kne kš  