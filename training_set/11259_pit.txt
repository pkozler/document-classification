 Loňská měsíční průměrná návštěvnost internetu nižší o procento  Nahradili jsme druhý a třetí odstavec : "Největší návštěvnost měl loni Seznam.cz. Letos v lednu jej ale poprvé překonal na českém trhu americký vyhledávač Google.      Podle údajů statistiky Toplist, která měří počet kliknutí odesílaných vyhledávači na české weby, souhrnný podíl Googlu ve vyhledávání vystoupal v lednu na téměř 51 procent. To je o 14 procentních bodů více než před rokem. Seznam má nyní kolem 49 procent proti téměř 60 procentům před rokem...." textem: "Nejnavštěvovanějším serverem byl loni Seznam. Jeho průměrná návštěvnost se v jednotlivých měsících pohybovala většinou nad pěti miliony uživatelů. Pořadí na dalších místech se v jednotlivých měsících lišilo. V listopadu byl za Seznamem (5,4 milionu návštěvníků) zpravodajský iDnes (3,663 milionu) následovaný těsně Novinkami (3,662 milionu). Největším provozovatelem internetových serverů byla loni v listopadu společnost Seznam s 5,9 milionu návštěvníků. Následují Mafra s 3,76 milionu a ImpressionMedia s 3,64 milionu uživatelů. Celkem mělo v listopadu k internetu přístup 6,03 milionu Čechů.".   --------------------    Praha 12. ledna (ČTK) - Počet návštěvníků tuzemských internetových serverů od ledna do listopadu loňského proti stejnému období předchozího roku klesl o zhruba 71.000 na 7,1 milionu. Českých návštěvníků bylo 5,69 milionu, což představuje úbytek o více než 63.000 uživatelů. Návštěvnost se tak snížila meziročně zhruba o procento. Vyplývá to z měření NetMonitor, které provádí společnost Mediaresearch.   Nejnavštěvovanějším serverem byl loni Seznam. Jeho průměrná návštěvnost se v jednotlivých měsících pohybovala většinou nad pěti miliony uživatelů. Pořadí na dalších místech se v jednotlivých měsících lišilo. V listopadu byl za Seznamem (5,4 milionu návštěvníků) zpravodajský iDnes (3,663 milionu) následovaný těsně Novinkami (3,662 milionu).   Největším provozovatelem internetových serverů byla loni v listopadu společnost Seznam s 5,9 milionu návštěvníků. Následují Mafra s 3,76 milionu a ImpressionMedia s 3,64 milionu uživatelů. Celkem mělo v listopadu k internetu přístup 6,03 milionu Čechů.   vrk jw  