 Na jihu Čech dopravu ztěžuje náledí, uzavřen přechod Zvonková  --------------------    Ke zpravodajství: AUDIO   Ve 2. odst. jsme doplnili informace k uzavření silnice Nová Pec-Zvonková.   --------------------    České Budějovice 7. ledna (ČTK) - Dopravu na jihu Čech po ránu řidičům ztěžuje náledí, a to především na Jindřichohradecku a Táborsku. Kvůli ledovce je uzavřena silnice Nová Pec - Zvonková - hraniční přechod u Lipna. Dešťové přeháňky se vyskytují na Prachaticku a Písecku, mlha na Jindřichohradecku. Teplota vzduchu je mezi minus třemi a plus pěti stupni Celsia.   Silnice třetí třídy Nová Pec - Zvonková - hraniční přechod slouží především lyžařům, kteří směřují na rakouské sjezdovky, či opačným směrem na Lipensko. Hraniční přechod je určen pro osobní auta a autobusy. "Část silnice je v Národním parku Šumava, část v CHKO, udržována nesmí být chemicky. Komunikace je plánu údržby až ve třetím pořadí, upravena musí být do 12 hodin. Na místo už směřuje od Volar posypový vůz. Od 10:00 by měl být přechod opět průjezdný," řekl ČTK dispečer zimní služby Správy a údržby silnic.   Silnice první třídy jsou podle dispečinku zimní služby po chemickém ošetření většinou mokré, na vozovkách udržovaných inertním posypem je ujetá vrstva sněhu krytá posypem, především na Písecku zledovatělá.   Přes den bude na jihu Čech zataženo až oblačno, občas slabý déšť, ojediněle mlhy. Nejvyšší teploty plus tři až šest stupňů, na Šumavě plus dva. Místy se bude vyskytovat náledí.   mi jpt  