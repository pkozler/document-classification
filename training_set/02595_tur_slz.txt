 Na veletrzích cestovního ruchu byly oceněny nejlepší projekty  --------------------    Ke zpravodajství: FOTO/aktuality   --------------------    Brno 13. ledna (ČTK) - Velkou cenu cestovního ruchu dnes na veletrzích Go a Regiontour vyhrála kampaň na aktuální zimní sezonu Olomouckého kraje. Nejlepší turistický portál  www.branadocech.cz  má Ústecký kraj. Mezi oceněnými je i produkt Cesty za poznáním, kulturou, sportem a odpočinkem Vysočiny Tourism. Nejlepší elektronický newsletter má Plzeň. ČTK to řekli zástupci Veletrhů Brno.   Velká cena cestovního ruchu vznikla spojením dvou tradičních soutěží Náš kraj a Grand Prix Regiontour. Letos poprvé byla otevřena i cestovním kancelářím. Oceněno bylo pět z nich bez stanovení pořadí - Exim Tours, China Tours, Kovotour Plus, Tourtrend a Školní zájezdy. Komise hodnotila odbornou úroveň pracovníků cestovních kanceláří, přehlednost nabídky na webových stránkách nebo kvalitu katalogů.   Ve čtyřech kategoriích, které hodnotila odborná porota, splňovalo podmínky zařazení do soutěže 63 přihlášek. V kategorii cestovních kanceláří bylo hodnoceno 55 subjektů.   vrn snm  