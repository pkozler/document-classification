 Dovoz ojetých aut loni klesl o 12 procent na 127.000 vozů  --------------------    Ke zpravodajství: GRAFIKA   --------------------    Praha 23. ledna (ČTK) - Dovoz ojetých aut do Česka loni klesl o 12 procent na 127.000 vozů. Byl tak nejnižší za posledních šest let a dostal se na úroveň roku 2004. Vyplývá to ze statistiky Svazu dovozců automobilů.   Nejvíce dováženou značkou ojetých vozů byla domácí Škoda Auto, která na pozici jedničky vystřídala Ford. Zájem o ojeté škodovky ze zahraničí loni stoupl o šest procent na 20.557 aut. Následuje Ford s 18.049 dovezenými vozy a Volkswagen se 14.938 automobily.   Dovoz ojetin byl o zhruba 42.000 aut nižší než tuzemský prodej nových osobních aut. U některých značek ale import aut z druhé ruky počet prodaných aut překonal. Prodej nových vozů překonal dovoz ojetých aut například u značek BMW, Audi, Mercedes, Ford nebo Volkswagen. U Škody byl naopak prodej nových vozů 2,5 krát vyšší.   Nejčastěji si lidé dováželi vozy staré mezi šesti a deseti lety. Ty tvořily dvě pětiny dovozů, následuje kategorie do 15 let, která měla čtvrtinový podíl.   Dovoz ojetých motocyklů loni klesl o pětinu na 11.635 strojů. Nejvíce Češi dováželi japonské značky Honda, Yamaha a Suzuki. Na 12. místě skončila domácí značka Jawa.   jsa sap  