 Senát projedná zmírnění odpadové povinnosti výrobců a dovozců aut  Praha 27. ledna (ČTK) - Senát dnes bude schvalovat zmírnění povinností výrobců a dovozců automobilů podle zákona o odpadech. Jeho novela počítá například s tím, že sběrné místo pro vraky aut nebude muset být v každé větší obci.   Výrobci a dovozci automobilů musejí podle platné úpravy poskytovat zpracovatelům vraků podrobnější údaje o automobilech, třeba o jejich demontáži a skladování, a informovat je o možnostech recyklace automobilů. Podle senátní novely se z okruhu v souladu se směrnicí výslovně vyjmou informace, které jsou předmětem obchodního tajemství, či práv průmyslového vlastnictví výrobců.   Senátoři by se měli zabývat také rozvojem jednotného evropského železničního prostoru podle návrhu, který předložila Evropská komise.   mhm jw  