 V Libereckém kraji silně mrzne, hlavní tahy jsou holé a sjízdné  Liberec 31. ledna (ČTK) - Teploty v Libereckém kraji klesly ráno místy až k 18 stupňům pod bodem mrazu. Nejnižší teploty naměřili v Jizerských horách, na Jizerce klesl teploměr až k minus 24 stupňům. Hlavní tahy jsou podle silničářů holé, vymrzlé a bez omezení sjízdné.   Na většině území kraje se teploty pohybují od sedmi do 14 stupňů pod bodem mrazu, je jasno a fouká slabý vítr. Viditelnost je bez omezení. Všechny silnice jsou průjezdné a sjízdné, v horských oblastech a na silnicích nižších tříd leží ujetá vrstva zledovatělého sněhu krytá posypem.   ivc jpt    