 Rumunská policie zabránila velké dodávce kokainu do Evropy  Bukurešť 14. ledna (ČTK) - Rumunská policie zatkla dva velké překupníky kokainu a zabránila tak dodávce 1,5 tuny této drogy v hodnotě 90 milionů eur (asi 2,2 miliardy korun) z Jižní Ameriky přes Rumunsko do západní Evropy. Dnes to napsala agentura DPA.   Dvojice podle vyšetřovatelů spolupracovala s drogovým kartelem z velkoměsta Medellín na severozápadě Kolumbie. Skupinu sledovaly již od roku 2007 rumunské, ekvádorské, italské a španělské úřady. Narkotika měla putovat přes černomořský přístav Konstanca schovaná v baleních mražených ryb.   zpt mik  