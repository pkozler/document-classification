 Přemysl Sobotka navrhl Nicholase Wintona na Nobelovu cenu míru  --------------------    Ke zpravodajství: FOTO/aktuality; AUDIO   V první větě a v poslední větě předposledního odstavce  jsme opravili název "Nobelovu cenu míru" na správné "Nobelovu cenu za mír", respektive "Nobelovy ceny za mír".   --------------------    Praha 20. ledna (ČTK) - První místopředseda Senátu Přemysl Sobotka navrhl dnes Nicholase Wintona na Nobelovu cenu za mír. Po projekci celovečerního dokumentu režiséra Mateje Mináče Nickiho rodina v Kongresovém centru Praha předal za přítomnosti britské ambasadorky Sian MacLeodové nominační dopis norskému velvyslanci v ČR Jensi Eikaasovi.   Návrh podpořila petice, kterou v Česku podepsalo více než 100.000 dětí.   "Je mi velkou ctí předat tento nominační dopis a zároveň i velkou satisfakcí. Už loni jsem totiž podepsal nominační dopis ve prospěch sira Nicholase a obrovskou podporou mi přitom byly podpisy petice," řekl Sobotka. Je rád, že zájem české veřejnosti nepolevuje a že může být podruhé účasten pokusu o ocenění člověka, který si tuto cenu bez jakýkoliv polemik zaslouží.   "Činy lidí jako je on jsou pro nás důkazem, že i jednotlivec může udělat hodně pro mír, svobodu a demokracii, a že aktivní život s čistým štítem má svůj smyslu," dodal. Jako optimista Sobotka věří, že tento jeho názor již najde porozumění i u výboru pro udělování Nobelovy ceny za mír.   Nicholas Winton, kterému je 101 let, do Prahy na premiéru snímku přijel. Mináč v něm líčí, jak těsně před druhou světovou válkou zorganizoval odjezd stovek československých převážně židovských dětí do Velké Británie, kde vyrostly u adoptivních rodičů. Jinak by skončily v nacistických vyhlazovacích táborech.   bor spm mal    