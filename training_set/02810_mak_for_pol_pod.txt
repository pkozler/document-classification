 MPO: Rozvoj ekonomiky brzdí úřady, soudy a infrastruktura  --------------------    Ke zpravodajství: GRAFIKA   --------------------    Praha 24. ledna (ČTK) - Rozvoj české ekonomiky brzdí zejména neefektivní státní úřady, pomalé soudy a špatná infrastruktura. Naopak silnou stránkou České republiky je kvalitní věda a výzkum, stabilní hospodářské prostředí a schopnost přilákat zahraniční investice. Vyplývá z to z analýzy konkurenceschopnosti, kterou dnes zveřejnilo ministerstvo průmyslu a obchodu.   "Pro rozvinutou, inovacemi poháněnou a na znalostech založenou ekonomiku je klíčová kvalita podnikatelského a investičního prostředí. Pokud se máme přiblížit k nejvyspělejším zemím světa, musíme výrazně zlepšit podmínky, které umožní firmám čelit konkurenci v rámci vnitřního trhu EU i mimo něj," komentoval dnes výsledky analýzy ministr průmyslu a obchodu Martin Kocourek.   Analýzu by nyní měla projednat vláda a MPO poté do konce první poloviny letošního roku připraví strategický projekt na zvýšení konkurenceschopnosti ČR. Konkurenceschopnost České republiky se totiž ve světovém měřítku zhoršuje. Česko se loni na světovém žebříčku konkurenceschopnosti propadlo o pět pozic na 36. místo.   beh mha  