 Brusel zablokoval fúzi řeckých Aegean Airlines a Olympic Air  V třetím odstavci jsme opravili citát z chybného znění "Toto by vedlo k vyšším cenám pro čtyři až šest milionu řeckých a evropských spotřebitelů, kteří na cestách do a z Atén každoročně cestují." na správné "Toto by vedlo k vyšším cenám pro čtyři z šesti milionů řeckých a evropských spotřebitelů, kteří na trasách do a z Atén každoročně cestují."   --------------------    Brusel 26. ledna (zpravodaj ČTK) - Evropská komise dnes zablokovala fúzi řeckých leteckých společností Aegean Airlines a Olympic Air. Důvodem je podle dnešního prohlášení Bruselu to, že by sloučení podniků v podstatě vedlo k monopolu na řeckém dopravním trhu.   Jde o první podobný zákaz, který Evropská komise, která v EU dohlíží na dodržování pravidel, vydala od června 2007. Tehdy zamezila pokusu irské nízkonákladové společnosti Ryanair o převzetí jiného irského dopravce Aer Lingus.   "Toto by vedlo k vyšším cenám pro čtyři z šesti milionů řeckých a evropských spotřebitelů, kteří na trasách do a z Atén každoročně cestují," vysvětlila komise své rozhodnutí. Oba přepravci dohromady kontrolují více než 90 procent řecké domácí letecké dopravy.     Komise, která fúzi prošetřovala, nevidí žádné realistické možnosti, že by nějaké nové aerolinky mohly v případě sloučení těchto firem odolávat cenám případného nového subjektu.   pkt vju  