 O titul nejlepší mladý návrhář bude soutěžit 6 Čechů, 2 cizinci  --------------------    Ke zpravodajství: FOTO ve Fotobance  ID foto: P201008240555501, P201008240555701   --------------------    Brno 27. ledna (ČTK) - Do finále soutěže o nejlepšího mladého návrháře brněnských veletrhů Styl a Kabo, které se budou konat v polovině února, se dostalo šest Čechů a dva návrháři z Rumunska a Slovenska. Uvádějí to webové stránky veletrhu, který se uskuteční od 15. do 17. února.   Na veletrzích, jež se konají dvakrát do roka, se za měsíc představí více než 700 značek z 20 zemí z oděvního, textilního a obuvnického průmyslu.   O postup do finále soutěže bojovalo módy 22 přihlášených návrhářů, z toho 17 z České republiky, tři ze Slovenska a dva z Rumunska.   Loni v srpnu se nejlepšími mladými módními návrhářkami veletrhů staly české studentky Michala Bětíková z Benetic a Anna Marešková z Horažďovic. Studentky Vysoké školy uměleckoprůmyslové v Praze dostaly cenu za módní kolekci nazvanou Obsession - Oděv jako opona na tělo.   Od února čeká soutěž novinka, ceny se budou udělovat jen jednou ročně. Vítězný návrhář "bude reprezentovat svou vítěznou kolekcí design pro daný rok," píše se na webu veletrhu.   I v únoru budou mít na akci přístup pouze obchodníci s módou, a nikoli laická veřejnost. Organizátoři očekávají návštěvnost do 9000 obchodníků z ČR a zahraničí. V srpnu veletrh navštívilo asi 8000 lidí, což byl oproti loňskému únoru pokles.   lab dr        