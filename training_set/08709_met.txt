 Ve Staňkově na Radbuze je druhý povodňový stupeň, přibyly i první  Upravili jsme titulek a zprávu aktualizovali v celém rozsahu.   --------------------    Staňkov (Domažlicko) 8. ledna (ČTK) - Ve Staňkově na Domažlicku dosáhla hladina řeky Radbuzy druhého stupně povodňové aktivity. Kolem 10:00 se tam výška hladiny na monitorovací stanici dostala na 205 centimetrů. Aby hrozil třetí stupeň, musela by hladina ale stoupnout o dalších 15 centimetrů. Nově bylo vyhlášeno několik prvních povodňových stupňů i na dalších tocích. Vyplývá to z údajů o stavech a průtocích Povodí Vltavy.   První povodňový stupeň platí pro Úhlavu v Tajanově u Klatov, kde byl ještě v pátek večer stupeň druhý. Na Úhlavě je první stupeň ještě v Přešticích a ve Štěnovicích, kde byl krátkodobě dosažen i druhý stupeň. Pak se ovšem hladina zase snížila. První stupeň je rovněž na Radbuze v Plzni a nově i na Úslavě, ve všech případech voda mírně stoupá. Totéž platí v Plzni také pro Berounku. S kulminací na středních tocích se počítá během dneška.   vlm snm  