 Ceny obilovin na plodinové burze stále rostou  Brno 25. ledna (ČTK) - Ceny obilovin na plodinové burze rostou. Řádově jde u většiny plodin o jednotky procent. Nejvíce zdražilo potravinářské žito. Stojí už přes 5000 korun za tunu. Vyplývá to ze statistik, které dnes zveřejnila Plodinová burza Brno.    "Druhá seance letošního roku potvrdila zvyšující ceny sledovaných komodit. Tento růst již není tak skokový jako v posledním měsíci," řekl ČTK sekretář burzy Karel Zezula.   Cena žita začátkem měsíce klesla, nyní se opět zvýšila. V případě, že dopravu hradí kupující o 18 procent. Celkově žito zdražilo o 579 korun za tunu. Zdražily i všechny další sledované plodiny. Cena pšenice krmné se zvýšila se zvedla o 305 korun, ječmen krmný o 300 korun a potravinářská pšenice o 314 korun za tunu. "Zajímavý je opětovný růst ceny řepky olejné o 399 korun za tunu," uvedl Zezula.   Plodinová burza Brno sleduje prodejní a nákupní ceny vybraných komodit pravidelně od roku 1995. Další burzovní seance se koná v úterý 8. února.     Ceny vybraných komodit na na Plodinové burze Brno za období od 11. ledna do 25. ledna:      komodita  parita FCA  změna v pct  parita DDP  změna v pct     pšenice potravinářská   5259  2,37  5341  2,56     pšenice krmná   4551  6,14  4675  7,01     ječmen sladovnický   4846  1,40  4959  1,86     ječmen krmný   4166  6,55  4294  7,53     žito   5279  18,37  5716  11,28     kukuřice   4883  6,25  5000  3,73     hrách krmný  4706  1,93  4776  1,36     řepka olejná  12.458  3,31  13.009  3,10     zdroj: Plodinová burza Brno   Údaje se týkají obchodů promptních, tedy s dodávkou do 30 dní. Nejde o kótované ceny.   FCA - dopravu hradí kupující   DDP - dopravu hradí prodávající   vrn sap  