 Největší soubor dokumentů o holokaustu bude zpřístupněn online  Tel Aviv 26. ledna (ČTK) - Největší soubor dokumentů o holokaustu bude přístupný online. Izraelský památník obětem holokaustu Jad vašem se spojil s internetovým portálem Google, aby zpřístupnil své fotografie a dokumenty na webu, kde je v nich také možné vyhledávat. Prvních  130.000 fotografií  se na internetu objevilo dnes, napsala agentura AP.   Uživatelé mohou také přispívat k projektu tím, že připojí vlastní příběhy a dostupné doklady o příbuzných, kteří se objeví v online archivech. Projekt byl spuštěn den před 27. lednem, na který připadá Den památky obětí holokaustu a předcházení zločinům proti lidskosti.   dk mik  