 Sunderland získal Muntariho z Interu a Sessegnona z PSG  Aktualizovali jsme titulek a první odstavec.   --------------------    Londýn 29. ledna (ČTK) - Ghanský fotbalista Sulley Muntari odchází z Interu Milán. Šestadvacetiletý záložník bude podle agentury AP do konce sezony hostovat v Sunderlandu. Anglický celek dnes navíc získal útočníka Stéphana Sessegnona, který přišel za šest milionů liber z Paris St. Germain a podepsal smlouvu na tři a půl roku.   Muntari se v šestém celku Premier League potká s krajany Asamoahem Gyanem a Johnem Mensahem. Za nový klub by měl poprvé nastoupit příští víkend proti Stoke City.   Ghanský reprezentant už v Anglii v minulosti hrál za Portsmouth. V roce 2008 Muntari odešel do Interu, se kterým dvakrát vyhrál italskou ligu a Ligu mistrů. V aktuální sezoně se však do sestavy prosadit nedokázal.   pam ura  