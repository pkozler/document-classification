 Na rychlostní silnici u M. Boleslavi se srazilo několik vozidel  Mladá Boleslav 7. ledna (ČTK) - Nehoda dvou nákladních automobilů uzavřela rychlostní silnici R10 na 26. kilometru ve směru na Prahu. Policie odklání dopravu přes Benátky nad Jizerou. Silnice bude uzavřena jen v řádů desítek minut, řekl ČTK mladoboleslavský policejní mluvčí Ladislav Mareš.   Podle policie se na rychlostní komunikaci nejprve srazila dvě nákladní vozidla a poté se odehrála další dopravní nehoda. Do nákladního vozu narazilo osobní auto, jehož řidič utrpěl lehké zranění, uvedl Mareš.   Proč se nehody odehrály, policisté vyšetřují.   zik mol  