 Novým obchodním ředitelem GfK Czech je Jiří Svoboda  Praha 2. května (ČTK) - Novým obchodním a marketingovým ředitelem společnosti GfK Czech je od 1. května Jiří Svoboda. Ve funkci nahradil Jaroslava Jíru, který přijal pracovní nabídku od České pojišťovny. ČTK to dnes oznámila společnost GfK Czech, která se specializuje na výzkum trhu a veřejného mínění.   Svoboda působí v oboru výzkumu trhu od roku 1993. V posledním roce pracoval jako nezávislý konzultant a manažer, předtím byl ředitelem Pražské správy sociálního zabezpečení a pracoval také ve výzkumné agentuře TNS AISA, kde zastával i pozici ředitele.   "Hlavním úkolem Jiřího Svobody v GfK Czech bude rozvoj obchodních příležitostí a stabilizace obchodních a marketingových aktivit. Tím navazuje na tříletý proces transformace GfK Czech, ukončený ke konci loňského roku, jehož hlavním smyslem byla modernizace výzkumu a zavedení přísných kvalitativních standardů," stojí v tiskové zprávě.   Svoboda má titul MBA z Escuela Superior de Marketing y Administracion v Barceloně. Vystudoval Vysokou školu ekonomickou v Praze.   beh dvd  