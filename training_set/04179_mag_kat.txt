 Dvě rybičky na Novém Zélandu přežily zemětřesení i 134 dní samoty  --------------------    Ke zpravodajství: ilustrační FOTO ve Fotobance  ID foto:  FO01077542    --------------------    Wellington 27. července (ČTK) - Obyvatelé novozélandského města Christchurch, které v únoru postihlo ničivého zemětřesení, objevili dvě zlaté rybičky, jimž se podařilo přežít nejen přírodní katastrofu, ale i dalších 134 dní, po které byly uvězněny v akváriu ve zničeném centru města. Napsala to dnes agentura AP.   Rybičky, pojmenované Shaggy a Daphne podle hrdinů animovaného seriálu Scooby Doo, přežily čtyři a půl měsíce bez krmení a bez funkčního filtru vody, což překvapilo i některé experty. Přežít se jim prý podařilo především díky velikosti stolitrového akvária, přítomnosti řas - kterými se živily - a bakterií, které udržovaly vodu čistou.   Zatím není zcela jasné, kam se poděly další rybičky, které byly před zemětřesením se Shaggym a Daphne v akváriu. Tři z nich totiž zmizely. Jak upozorňuje AP, je možné, že i ony svým způsobem pomohly Shaggymu a Daphne přežít. Zlaté rybičky jsou totiž všežravé.   Při únorovém zemětřesení zahynulo 181 lidí a byla zničena velká část Christchurche.   mtw kš  