 Dopravu na silnicích v Olomouckém kraji komplikuje sněžení  Změnili jsme titulek a zprávu aktualizovali v celém textu.   --------------------    Olomouc 23. ledna (ČTK) - V Olomouckém kraji dnes odpoledne sněží. Na některých vozovkách leží tající sníh či ujetá sněhová vrstva. Správci silnici proto doporučují motoristům jízdu se zvýšenou opatrností. Vyplývá to z informací Ředitelství silnic a dálnic ČR.   Sněžení může zkomplikovat dopravu na Olomoucku, Šumpersku, Jesenicku, Přerovsku i Prostějovsku. Na ujetý sníh si řidiči musejí dávat pozor na vedlejších vozovkách Jesenicka, které silničáři udržují posypem. Rozbředlý sníh či sněhová kaše pokrývá vozovky v horských polohách Šumperska a silnice prvních tříd na Jesenicku.   Teploty se dnes odpoledne v Olomouckém kraji pohybují od minus šesti do jednoho stupně nad nulou.   orv mkv  