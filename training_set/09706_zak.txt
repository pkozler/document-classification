 Policie pátrá po šestnáctileté dívce z Bochova na Karlovarsku  Karlovy Vary 4. ledna (ČTK) - Policie pátrá po šestnáctileté Lucii Cinové z Bochova na Karlovarku. Dívka je 150 centimetrů vysoká, štíhlá. Má snědou pleť, hnědé oči a černé vlnité vlasy. Pohřešovaná dívka pravidelně užívá léky, u sebe je však nemá. Policie informace a fotografii dívky zveřejnila na svém  webu .   Lucie Cinová je pohřešovaná od dnešních ranních hodin, kdy odešla z bydliště do Základní Školy Bochov. Do školy ale nedorazila.   Podle policie měla dívka odjet se svým přítelem do Karlových Varů. Zde byla naposledy viděna na autobusovém nádraží kolem 18:00 hodiny, kdy měla jet domů. Do svého bydliště ale nedorazila.   Lucie Cinová měla při odchodu na sobě černou bundu s kožíškem, modré džíny, bílé botasky a na zádech modročerný školní batoh. Dívka má na těle jizvu po operaci v oblasti břicha a jizvu na krku, hrudníku a pod žebry.   Lidé, kteří pohřešovanou dívku viděli nebo vědí, kde se nyní nachází, případně mají jakékoli jiné informace, které mohou napomoci pátrání, mohou informace podat na kterékoliv policejní služebně nebo prostřednictvím linky 158.   vrk      