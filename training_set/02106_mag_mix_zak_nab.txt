 Ve Francii začíná proces s návrhářem Gallianem pro antisemitismus  --------------------    Ke zpravodajství: FOTO/aktuality   --------------------    Paříž 22. června (ČTK) - Přední britský módní návrhář John Galliano dnes stane před pařížským soudem kvůli obvinění z antisemitských urážek, jichž se údajně dopustil loni v říjnu a letos v únoru. Hrozí mu až půl roku vězení a pokuta až 22.500 eur (asi 535.000 korun).   Přinejmenším při druhém incidentu byl podnapilý. Lidem, které zřejmě slovně napadl, se pak omluvil. Jeho obhájce bude chtít u soudu dokázat, že jeho klient není rasista ani antisemita, ale toxikoman, jenž ztratil kontrolu nad svými slovy.   Incidenty způsobily velký skandál a výrazně poznamenaly Gallianovu hvězdnou profesionální kariéru. Pařížský salon Dior, kde byl uměleckým ředitelem, s ním rozvázal smlouvu a později musil Galliano odejít z dalšího salonu, který sice nese jeho jméno, ale který z 92 procent vlastní rovněž Dior.   pz kne  