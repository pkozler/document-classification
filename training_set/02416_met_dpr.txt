 Ve Zlínském kraji sněží, silničáři doporučují opatrnou jízdu  Změnili jsme titulek a zprávu aktualizovali v celém textu.   --------------------    Zlín 23. ledna (ČTK) - Ve Zlínském kraji začalo dnes odpoledne místy sněži. Většina vozovek v regionu je mokrá. Na silnicích v horských oblastech Valašska si však řidiči musejí dávat pozor na zledovatělý sníh. Silničáři tam proto doporučují jízdu se zvýšenou opatrností. Vyplývá z informací Ředitelství silnic a dálnic ČR.   Sněžení by mohlo způsobit problémy na vozovkách na Uherskohradišťsku či Kroměřížsku. Opatrnou jízdu by řidiči měli volit také na Vsetínsku, kde je vlivem mrholení snížena viditelnost. Na vedlejších silnicích tam motoristé také narazí na zledovatělou vrstvu sněhu.   Teploty se dnes odpoledne ve Zlínském kraji pohybují od minus šesti do nuly stupňů Celsia.   orv mkv  