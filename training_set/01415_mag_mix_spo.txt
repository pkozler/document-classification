 Bryant obtiskne své ruce mezi hollywoodské hvězdy  --------------------    Ke zpravodajství: FOTO ve Fotobance  ID foto: F201101200096001, F201101200294001, F201101140477101   --------------------    Los Angeles 21. ledna (ČTK) - Pětinásobný šampion basketbalové NBA Kobe Bryant obtiskne jako první sportovec v historii své ruce a nohy do betonu na nádvoří Čínského divadla v Hollywoodu, kde se podobně zvěčňují obvykle filmové hvězdy.   Dvaatřicetiletý hráč Los Angeles Lakers se k nim zařadí 19. února, den před Utkáním hvězd, které bude hostit domovská aréna obhájců titulu Staples Center. Zvlášť jeho noha bude nepřehlédnutelnou památkou na proslulém chodníku, neboť Bryant má velikost boty číslo 48.   Bryant, který si zahrál v řadě televizních seriálů, především sám sebe, se ocitne ve společnosti hereckých legend Johna Wayna, Marilyn Monroeové či současné hvězdy Brada Pitta. V betonu jsou otištěny i brusle někdejší norské krasobruslařské ikony Sonji Henieové, která se této pocty dočkala hlavně díky své úspěšné hollywoodské kariéře.   ura kš  