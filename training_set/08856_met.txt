 Hladiny řek na Vysočině klesají  Zprávu jsme aktualizovali o informace o poklesu hladin řek, upravili jsme 1. odstavec, změnili jsme titulek.   --------------------    Jihlava 15. ledna (ČTK) - Hladiny řek na Vysočině klesají, a pokud se počasí výrazně nezmění, budou nadále klesat. Druhý povodňový stupeň povodňové aktivity platil dnes odpoledne na Trnavě v Červené Řečici, na dalších 11 místech je vyhlášen první stupeň. ČTK o tom informovala mluvčí kraje Vysočina Jitka Svatošová.   Hladina Sázavy ve Žďáru nad Sázavou klesla během noci z druhého na první stupeň povodňové aktivity. První stupeň odpoledne platil na Sázavě v místě zvaném Pohledští Dvořáci, v Chlístově, Světlé nad Sázavou a Žďáru nad Sázavou. Stále pak platí na říčce Šlapance v Mírovce a také na Doubravě v Bílku na Havlíčkobrodsku, Jihlavě v Bransouzích a Ptáčově, Svratce v Dalečíně, na Oslavě v Dolních Borech a Mostišti.   Hasiči vyjížděli v pátek vpodvečer kvůli velké vodě na dvě místa, aby vyčerpali vodu ze sklepa. Sledovali také hladinu Sázavy a říčky Doubravy v obci Bílek.   Dnes by mělo být oblačno až zataženo, během dne přechodně polojasno. Nejvyšší teploty by se měly pohybovat od šesti do deseti stupňů. Přeháňky by se měly vyskytovat jen ojediněle.   kpe kš  