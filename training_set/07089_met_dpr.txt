 V hradeckém kraji hrozí ledovka, na horách místy zledovatělý sníh  Hradec Králové 19. ledna (ČTK) - V Královéhradeckém kraji se dnes ráno na silnicích při mrznoucích srážkách může tvořit ledovka. V Krkonoších a Orlických horách místy stále leží zledovatělá vrstva sněhu. Na Hradecku a Náchodsku ráno mrholilo. Hlavní silniční tahy v kraji byly většinou vlhké, zjistila ČTK u silničářů a meteorologů v kraji.   Přes den by mělo být zataženo až oblačno, na většině území kraje se čeká občasné sněžení. Teploty by se měly pohybovat několik stupňů nad nulou, na horách by mělo být kolem minus dvou stupňů Celsia.   ry jpt      