 Na některých silnicích Olomouckého kraje leží zledovatělý sníh  Olomouc 8. ledna (ČTK) - Vedlejší tahy na Šumpersku pokrývá zledovatělá vrstva sněhu krytá posypem, na některých dalších menších silnicích v Olomouckém kraji dnes ráno leží zbytky tajícího sněhu. Na severu regionu mohou místy vozovky namrzat. Silničáři proto nabádají řidiče k obezřetné jízdě. Vyplývá to z informací Ředitelství silnic a dálnic ČR.   Na zbytky sněhu řidiči narazí na silnicích nižších tříd ve vyšších polohách Prostějovska a Olomoucka, na Jesenicku je pokrývá nesouvislá vrstva sněhu. Před tvorbou náledí varují silničáři na Šumpersku. Hlavní tahy jsou v regionu většinou holé a mokré. Teploty se dnes ráno v Olomouckém kraji pohybují od minus jednoho do pěti stupňů nad nulou. V regionu místy ztěžuje dopravu mlha.   jav snm  