 Asi 1000 odborářů v Aténách protestovalo proti opatřením vlády  --------------------    Ke zpravodajství: FOTO/aktuality   --------------------    Atény 4. června (ČTK) - Členové dvou nejvýznamnějších řeckých odborových svazů dnes pochodovali centrem Atén, aby protestovali proti úsporným opatřením řecké vlády a proti plánům na privatizaci několika státních firem. Informovala o tom agentura AP.   Přes řadu výzev k masové účasti se demonstrace, která se obešla bez srážek s bezpečnostními silami, zúčastnilo asi jen tisíc lidí. Většinu tvořili odboráři ze státní energetické společnosti PPC, učitelé a lidé pracující v přístavu.   Řekové v posledních měsících demonstrují opakovaně proti vládě, která se za pomoci restriktivních opatření, jakými jsou například snižování mezd a důchodů a zvyšování daní, snaží plnit fiskální podmínky záchranného úvěru od Evropské unie a Mezinárodního měnového fondu (MMF) v celkové sumě 110 miliard eur (2,7 bilionu Kč).   mtw ank  