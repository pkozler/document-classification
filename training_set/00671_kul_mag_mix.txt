 Elizabeth Olsenová vystoupila na Sundance ze stínu svých sester  --------------------    Ke zpravodajství: FOTO ve Fotobance  ID foto: P201101230636601, P201101230636501   --------------------    Park City (USA) 27. ledna (ČTK) - Jednadvacetiletá americká herečka Elizabeth Olsenová vystoupila ze stínu svých slavnějších sester, dvojčat Mary-Kate a Ashley, které hrály počátkem 90. let v rodinném sitcomu Plný dům. Na filmovém festivalu Sundance se představila v hlavních rolích dvou snímků a internetová stránka The Wrap, která se zabývá showbyznysem, Olsenovou označila za senzaci festivalu.   "Je to skvělý pocit," reagovala Elizabeth Olsenová na to, že byla označena za jednu z nejvýraznějších nových tváří na Sundance. "Doufám, že když se o tom bude mluvit, přiměje to lidi, aby se podívali na (mé) filmy. Protože o to jde," dodala.   Na festivalu se Olsenová představila v hlavní roli hororu Silent House. Ve snímku, který se letos objeví v amerických kinech, hraje dívku, jež se snaží uniknout z domu skrývajícího temné tajemství.   Mnohem větší pozornost ale Olsenová získala svým vystoupením v dramatu Martha Marcy May Marlene, který bude mít premiéru v kinech až příští rok. Snímek se zabývá osudem mladé ženy, jež opustí uzavřenou sektu a snaží se vrátit do normálního života.   str dr  