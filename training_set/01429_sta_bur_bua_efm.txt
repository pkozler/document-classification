 Developerská firma Orco uvede na burzy nové akcie  Ve 3. odstavci jsme doplnili komentář KBC Securities.   --------------------    Praha 26. ledna (ČTK) - Developerská společnost Orco uveden na burzy v Praze, Paříži, Varšavě a Budapešti 2,02 milionu nových akcií, které vydala při druhém a třetím navýšení kapitálu na jaře 2010. Oznámila to dnes firma. Hlavní oblast podnikání Orka je v Česku.   Orco loni navýšilo kapitál v okamžiku, kdy se hlavní akcionářský podíl ve firmě pokoušela získat společnost Millenius Investments. To se jí nakonec nepodařilo.   "Možnost prodeje akcií, které byly v dubnu 2010 emitovány ve prospěch několika investičních fondů na průměrné ceně pět eur za jednu akcii může vytvořit určitý tlak na tržní cenu. Zprávu proto vnímáme jako mírně negativní," uvedli analytici společnosti KBC Securities na serveru Patria.cz.   Orco se v posledních dvou letech potýká s vysokým zadlužením. Kvůli dluhům se firma nacházela přes rok v režimu soudní ochrany před věřiteli. Loni v květnu ale obchodní soud v Paříži schválil obchodní plán Orka, který zahrnuje splacení dluhu firmy během příštích deseti let.     Za tři čtvrtletí letošního roku se Orco dostalo do zisku 241,9 milionu eur (kolem šesti miliard korun) po loňské ztrátě 201,2 milionu eur.   dnv mha  