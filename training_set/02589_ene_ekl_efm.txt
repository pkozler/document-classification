 Vodní elektrárny ČEZ v 1. čtvrtletí vyrobily 540 GWh elektřiny  Praha 5. května (ČTK) - Vodní elektrárny skupiny ČEZ v prvním čtvrtletí letošního roku vyrobily 540 gigawatthodin elektřiny. Firma o tom dnes informovala v tiskové zprávě. Za celý loňský rok vyrobily vodní elektrárny ČEZ 2057 GWh. Celková produkce elektřiny všech zdrojů ČEZ loni činila necelých 63 terawatthodin.   "Pozitivně se v celkových číslech projevuje kombinace příznivých klimatických podmínek a komplexní rekonstrukce našich elektráren z posledních let, které v těchto zdrojích umožňují zvyšovat efektivitu výroby,“ uvedl ředitel vodních elektráren ČEZ Zdeněk Saturka.   Nejvíce elektřiny vyrobila v prvním čtvrtletí vodní elektrárna Orlík (123 GWh). Vodní elektrárna Slapy dodala do sítě 103 GWh elektřiny.   ČEZ vyrábí energii z vody v celkem 16 zdrojích, z nichž šest je velkých vodních elektráren, sedm malých a tři přečerpávající.   lko mha  