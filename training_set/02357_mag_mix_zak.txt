 Čínská policie se snaží vylepšit svou image, nosí barevné pláště  --------------------    Ke zpravodajství: ilustrační FOTO ve Fotobance  ID foto: P201006160228701   --------------------    Peking 5. ledna (ČTK) - Policie v Číně se snaží vylepšit svou pověst v očích veřejnosti, která ji často vnímá jako drsnou nebo nevlídnou. Velké město Čchung-čching na jihozápadě země se proto rozhodlo nasadit do boje s veřejným míněním novou zbraň v podobě moderních červených pláštěnek, které dostaly místní dopravní policistky, napsala dnes agentura AP.   Toto vylepšení je jedním z kroků, jimiž se čínská policie snaží získat sympatie veřejnosti, které se dlouhodobě obracejí proti ní; nespokojenost lidí s bezpečnostními silami přiživují případy korupce a zneužití moci, z nichž jsou policisté obviňováni.   Například v roce 2008 zabil muž v Šanghaji šest policistů, kteří ho zadrželi za krádež kola, jíž se nedopustil a týráním se z něj snažili vynutit doznání. Veřejné mínění bylo v tomto případě jednoznačně na straně útočníka a uskutečnily se dokonce demonstrace za jeho propuštění, což je v Číně stále věc poměrně výjimečná. Muž byl popraven.   Ve snaze navázat kontakt s veřejností se policie obrátila i k internetu. Přinejmenším 500 čínských policejních stanic už začalo komunikovat s lidmi prostřednictvím sociálních sítí podobných Twitteru, který je v Číně zakázaný.   Některé policejní služebny využívají mikroblogy ke shromažďování informací, jež by jim pomohly vyřešit trestné činy a také k pořádání online konferencí, při nichž naslouchají názorům veřejnosti.   dk dr  