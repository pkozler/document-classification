 Na Slovensku se srazil český autobus s příměstskou linkou  Bratislava 26. ledna (ČTK) - U západoslovenské Senice nedaleko hranic s Českou republikou se dnes odpoledne srazil český autobus s místní příměstskou linkou a osobním vozem. Záchranáři podle prvních informací hlásí pět zraněných. Všichni tři řidiči mají těžká zranění, hasiči je vyprošťují z trosek, uvedl zpravodajský web TVNOVINY.sk.   Nehoda se stala asi ve 12:50 na silnici mezi Senicí a Jablonicí.   Na místě zasahují ambulance lékařské i zdravotnické pomoci. K nehodě měli původně vyrazit i letečtí záchranáři, ale kvůli špatným povětrnostním podmínkám to nebylo možné.   Žádné další podrobnosti zatím zveřejněny nebyly.   zpt mik  