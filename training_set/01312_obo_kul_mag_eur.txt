 Návštěvnost kin v EU loni klesla, ale tržby stouply  --------------------    Ke zpravodajství: ilustrační FOTO ve Fotobance  ID foto:  F201105040033101 ,  F200911250509001    --------------------    Paříž 9. května (ČTK) - Počet návštěvníků kin v zemích Evropské unie (EU) klesl loni proti předloňsku o 1,6 procenta, ale tržby kin o pět procent stouply. Zvýšení tržeb je důsledkem vyšších cen za lístky. Oznámila to dnes ve Štrasburku Evropská observatoř audiovize, která působí v rámci Rady Evropy.   Kina v zemích EU prodala loni 966 milionů lístků a dostala za ně 6,45 miliardy eur (asi 160 miliard korun), oznámila tato instituce, která tradičně zveřejňuje tato čísla před mezinárodním filmovým festival v Cannes. Ten začíná ve čtvrtek.   Z celkové tendence k poklesu počtu návštěvníků se vymkly Itálie a Francie, kde bylo loni naopak prodáno o 11 respektive 5,6 procenta lístků víc než předloni.   V zemích unie se sice loni vyrobilo rekordních 1203 dlouhometrážních filmů (včetně dokumentárních), ale v kinech mají jasnou převahu filmy americké. Ty loni zabraly plných 68 procent trhu, zatímco podíl evropských klesl na 25,3 procenta, což je nejméně za posledních pět let.   Z filmů zemí EU měly loni největší úspěch francouzské, které vidělo 9,4 procenta, a italské - 4,1 procenta diváků.   pz mha vju  