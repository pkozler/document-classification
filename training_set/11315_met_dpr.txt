 Na silnicích Vysočiny ztěžuje dopravu ujetý nebo rozbředlý sníh  Jihlava 25. ledna (ČTK) - Regionální silnice v kraji Vysočina pokrývá dnes ráno ujetá sněhová vrstva krytá posypem. Na hlavních tazích, které se solí, musejí řidiči počítat se zbytky rozbředlého sněhu, uvádí krajská správa a údržba silnic. V noci na dnešek připadlo na Vysočině i kolem pěti centimetrů sněhu, k ránu byl čtyřstupňový mráz.   "Sypače v noci jezdily ve všech okresech. Nemáme hlášeno nic nesjízdného," uvedl dispečer krajské správy.   Podle meteorologů bude sněžit také přes den, na Třebíčsku se přechodně může vyskytnout déšť se sněhem. Večer by se na území kraje mohlo tvořit náledí a ve vyšších polohách mohou dopravu ztěžovat i sněhové jazyky.   vst rot  