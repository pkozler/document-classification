 UPC zvýšila do března počet zákazníků na 1,21 milionu  Praha 5. května (ČTK) - Největší tuzemská kabelová firma UPC zvýšila v prvním čtvrtletí počet zákazníků o dvě procenta na 1,21 milionu. Rostl zejména počet internetových přípojek a telefonů. Vyplývá to ze zprávy mateřské společnosti Liberty Global.   Počet uživatelů internetu se zvýšil o 41.000 na 420.000. Počet telefonních účtů vzrostl ze 175.400 na 191.000 linek. Naopak množství uživatelů televizních služeb se snížilo z 630.000 na 519.000. Důvodem bylo zejména vyčlenění satelitní televize do samostatné firmy.   Největší konkurent Telefónica O2 poskytoval na začátku roku rychlý internet zhruba 806.000 zákazníků. Pevné linky firmy používá 1,7 milionu klientů a TV přes pevné linky sleduje přes 129.000 zákazníků. Uživatelů pevných linek a televize firmě meziročně ubylo.   V současnosti je v dosahu sítí UPC 1,33 milionu domácností, z toho 1,22 milionu na obousměrných sítích umožňujících připojení k internetu a telefonování.   jsa jw  