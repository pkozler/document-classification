 Největší železniční nehody v Evropě v uplynulých deseti letech  --------------------    Ke zpravodajství: FOTO/aktuality; GRAFIKA   --------------------    Berlín/Praha 30. ledna (ČTK)- Výběr železničních nehod v Evropě s deseti a více oběťmi na životech za posledních deset let (bez srážek vlaků s autobusy):     4. ledna 2000 - Při srážce dvou osobních vlaků na nádraží Aasta východně od norského města Lillehammer zemřelo 19 osob.   28. února 2001 - Deset lidských životů a 70 zraněných si vyžádala srážka dvou vlaků na severu Anglie u města Selby.   6. listopadu 2002 - Dvanáct lidí zahynulo při požáru, který vypukl ve francouzském Nancy ve vlaku Paříž-Vídeň.   3. června 2003 - Srážka rychlíku s nákladním vlakem nedaleko Albacete si ve Španělsku vyžádala 19 mrtvých a na 40 zraněných.   22. července 2004 - Vykolejení vlaku v turecké provincii Sakarya u města Bilecik si vyžádalo 37 mrtvých a na 90 zraněných.   7. ledna 2005 - Dva vlaky se srazily u Boloně na severu Itálie; zahynulo 16 lidí a 50 bylo zraněno.   23. ledna 2006 - V Černé Hoře přišlo o život 47 lidí a na 200 jich bylo zraněno, když osobní vlak po výjezdu z tunelu vykolejil u obce Bioce asi deset kilometrů severně od Podgorice. Souprava se zřítila do rokle, kterou protéká řeka Morača.   22. září 2006 - U města Lingenu v severozápadním Německu narazil rychlostní magnetický vlak Transrapid do dílenského vozu, který stál na trati. Zemřelo 23 lidí a deset bylo zraněno.   30. června 2009 - Na nádraží v severoitalském městě Viareggio vykolejil vlak a explodoval vagon s cisternami se zkapalněným plynem. Neštěstí si vyžádalo 32 mrtvých. Výbuch zničil velký počet domů v okolí, na 2000 lidí se muselo evakuovat.   15. února 2010 - Při čelní srážce dvou regionálních vlaků u vlámského města Halle ve střední Belgii zahynulo 18 lidí a dalších 125 bylo zraněno.   23. červen 2010 - Ve Španělsku ve stanici Playa Castelldefels jižně od Barcelony srazil v noci vlak skupinu turistů, kteří přecházeli přes kolejiště; 12 lidí zahynulo a 13 bylo zraněno.   29. ledna 2011 - Nejméně deset mrtvých a 43 zraněných si na východě Německa vyžádala železniční nehoda, při které se v oblasti Magdeburku čelně srazily na jednokolejné trati nákladní a osobní vlak.   ipo mik  