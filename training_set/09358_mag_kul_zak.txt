 Lékař zemřelého Michaela Jacksona prohlásil, že se cítí nevinný  --------------------    Ke zpravodajství: FOTO/aktuality   --------------------    Los Angeles 25. ledna (ČTK) - Conrad Murray, osobní lékař zesnulého amerického zpěváka Michaela Jacksona, dnes před soudem v Los Angeles prohlásil, že se cítí nevinen z neúmyslného zabití zpěváka, který zemřel na předávkování léky v červnu 2009. Oznámila to agentura AP. Začátek procesu s lékařem zároveň soudce stanovil na 28. březen.   Murray je obviněn z toho, že několika lékařskými pochybeními přispěl ke smrti tehdy padesátiletého "krále popu". Jacksonovi prý podal silné anestetikum propofol, které se používá na narkózu při operacích, a nechal ho o samotě v době, kdy byl zpěvák v bezvědomí. Navíc mu prý trvalo asi tři čtvrtě hodiny, než k Jacksonovi zavolal záchrannou službu.   Pokud bude sedmapadesátiletý Murray, kterému byla v Kalifornii pozastavena lékařská praxe, shledán vinným, hrozí mu až čtyři roky vězení.   mtw kš  