 Juniorští biatlonisté ve sprintu na MS v Novém Městě neuspěli  --------------------    Ke zpravodajství: FOTO/aktuality   --------------------    Nové Město na Moravě (Žďársko) 29. ledna (ČTK) - Čeští biatlonisté se v úvodní den mistrovství světa juniorů v Novém Městě na Moravě neprosadili. Ve sprintech si vedli nejlépe Michal Krčmář a Jitka Landová, kteří skončili shodně dvacátí. Tituly získali Němec Tom Barth a Italka Dorotheu Wiererová. O nejlepší český výsledek se postarala v závodě dorostenek Jessica Jislová, která obsadila 16. místo.   Krčmář nebyl se svým vystoupením spokojen. "Dvě chyby při střelbě ve stoje jsou prostě moc. Také pocity na trati jsem měl spíše špatné," uvedl. Nedařilo se Ondřeji Exnerovi, který se nedostal mezi 60 postupujících do nedělního stíhacího závodu.   Landová doplatila na dvě chyby při střelbě vleže. "Jednou jsem ránu nedotáhla a podruhé naopak spustila pozdě," poznamenala. Jen čtyři sekundy za Landovou doběhla na 22. místě Eva Puskarčíková.   poš ura  