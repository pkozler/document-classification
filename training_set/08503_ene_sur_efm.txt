 RWE Transgas loni kvůli dlouhodobým kontraktům vykázal ztrátu  Praha 5. května (ČTK) - Tuzemský prodejce plynu RWE Transgas se loni kvůli nevýhodným dlouhodobým kontraktům na nákup plynu dostal do ztráty 4,86 miliardy Kč. Celkový zisk po zdanění skupiny RWE v ČR se snížil na 14,53 miliardy korun, což je o 36 procent meziročně méně. Tržby se díky chladnému počasí zvýšily o osm procent na 147,51 miliardy korun. Firma o tom dnes informovala na tiskové konferenci.   lko jw  