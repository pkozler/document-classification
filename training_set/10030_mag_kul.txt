 Elektronické duo LMFAO vévodí britské hitparádě singlů  --------------------    Ke zpravodajství: FOTO ve Fotobance  ID foto:  F201103270222101    --------------------    Londýn 2. května (ČTK) - Americké elektronické duo LMFAO se s písní Party Rock Anthem drží třetí týden v čele britské hitparády singlů. Britské hitparádě alb s kolekcí 21 další týden vévodí anglická zpěvačka Adele. Její debutové album 19 z roku 2008 je na druhé příčce. Podle agentury Reuters to oznámila společnost Official Charts Company, která oficiální žebříčky sestavuje.   Na druhou pozici mezi singly poskočila píseň The Lazy Song amerického zpěváka Bruna Marse. Osmou příčku obsadila novinka, song Guilt z dílny londýnského elektronického dua Nero.   Třetí místo mezi deskami patří novince This Modern Glitch britské indie kapely The Wombats. Z 32. na sedmou příčku poskočila britská skupina alternativního rocku Radiohead s albem King Of Limbs poté co ho band vydal ve speciální limitované edici.   kne kš  