 Policie hledá svědky novoroční nehody na Praze 1  Praha 6. ledna (ČTK) - Pražská policie hledá svědky vážné nehody, při níž řidič v sobotu v Praze 1 srazil chodce. Muž utrpěl zranění a skončil v nemocnici, kde se podrobil operaci, informovali dnes policejní mluvčí.   Řidič osobního vozidla Fiat Panda s pražskou registrační značkou na Nový rok projížděl po ulici Wilsonova ve směru od křižovatky Bulhar k Mezibranské v levém jízdním pruhu. Zde se zřejmě v důsledku nepřiměřené rychlosti střetl s devětadvacetiletým mužem, který přecházel vozovku mimo přechod.   Policie nyní hledá svědky této události. Jakékoliv informace přijmou policisté z oddělení dopravních nehod pražského dopravního inspektorátu na tel.: 974 825 703, 974 825 708, popřípadě operátoři na lince 158.   krs jhr vit  