 Sněmovna schválila novelu upravující kontroly dřevěných obalů  --------------------    Ke zpravodajství: FOTO/aktuality   --------------------    Praha 21. června (ČTK) - Sněmovna dnes v závěrečném čtení hladce schválila vládní novelu zákona o rostlinolékařské péči, která která kromě jiného nově upravuje povinnost celníků a rostlinolékařů kontrolovat dřevěné palety se zbožím dováženým ze třetích zemí mimo EU. Důvodem je prevence rizika zavlečení škůdců. Novelu nyní dostane k projednání Senát.   Nová úprava také rozšiřuje okruh subjektů, které mohou vyrábět a označovat dřevěné obaly určené pro export do zemí, jež nejsou členy EU. Celníci už nyní dohlížejí na to, aby na dřevě byla mezinárodní značka, jež zaručí, že dřevo bylo ošetřeno proti škůdcům. Dosud to ale dělali podle mezinárodního standardu, zatímco nyní jim tuto povinnost uloží přímo český zákon.   Novela také zpřesňuje některé pravomoci ministerstva zemědělství a Státní rostlinolékařské správy. Zjednodušuje administrativu a upravuje některá řízení.   nlm jw  