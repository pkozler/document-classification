 Na silnicích v Pardubickém kraji leží nový sníh  Pardubice 20. ledna (ČTK) - Na silnicích v Pardubickém kraji leží nový sníh. Na většině území jej během noci napadlo až několik centimetrů. Vyplývá to z údajů Správy a údržby silnic Pardubického kraje.   Se sněhem mohou mít řidiči problémy zvláště ve výše položených oblastech, například na Hlinecku, Poličsku nebo v Železných horách, ale i na Přeloučsku. Silničáři také upozorňují na možné namrzání vozovek zvláště v okolí Svitav a Žamberku.   Ráno bylo v Pardubickém kraji většinou zataženo až oblačno, na polovině území sněžilo nebo se vyskytovaly sněhové přeháňky či mrholení. Teploty dosahovaly minus tří až plus jednoho stupně.   dos mol  