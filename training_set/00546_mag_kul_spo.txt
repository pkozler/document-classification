 Americkou hymnu na Super Bowlu letos zazpívá Christina Aguilerová  --------------------    Ke zpravodajství: FOTO ve Fotobance  ID foto: F201012170073101, F201101170061601   --------------------    Los Angeles 25. ledna (ČTK) - Americké zpěvačce Christině Aguilerové se letos dostane výsady zazpívat americkou národní hymnu na úvod finálového utkání zámořské ligy amerického fotbalu NFL o takzvaný Super Bowl. Oznámily to televizní společnost Fox a NFL. O trofej se 6. února utkají týmy Green Bay Packers a Pittsburgh Steelers.   "Hymnu zpívám od svých sedmi let a musím říct, že Super Bowl je jako splněný sen," uvedla v prohlášení třicetiletá držitelka pěti Grammy. "Jsem opravdu nadšená, že mohu být součástí takové ikonické události," dodala zpěvačka a nově i herečka, která se zaskvěla ve filmovém muzikálu Varieté.   Super Bowl je v USA nejsledovanějším televizním pořadem, a poločasová přestávka je proto vůbec nejžádanějším mediálním prostorem pro reklamy. Loni sportovní událost roku k obrazovkám přitáhla 153 miliony diváků.   Aguilerová v poločasovém doprovodném programu vystoupila v roce 2000. Letos se o hudební výplň mezi poločasy postarají The Black Eyed Peas.   zdp dr  