 Na jihu Čech sněží, silnice jsou sjízdné s opatrností  České Budějovice 2. ledna (ČTK) - Na jihu Čech napadlo v noci na dnešek kolem dvou centimetrů sněhu. Sněhové přeháňky se zatím vyhýbaly jen Písecku a Táborsku. Vozovky jsou kryté posypem, sjízdné jsou se zvýšenou opatrností, informovala správa a údržba silnic.   K ránu klesly teploty v kraji tři stupně pod nulu, místy byl i sedmistupňový mráz. Přes den bude střídavě oblačno, sněžit bude hlavně na horách. Podle Českého hydrometeorologického ústavu se ve vyšších polohách Jihočeského kraje mohou ojediněle tvořit i sněhové jazyky.   vst jpt      