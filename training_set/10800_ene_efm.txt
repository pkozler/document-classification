 Novým ředitelem E.ON ČR pro rozvoj managementu je Karsten Peter  Praha 31. ledna (ČTK) - Novým ředitelem energetické skupiny E.ON Czech pro oblast rozvoje managementu a organizace byl jmenován Karsten Peter (37). Firma o tom dnes informovala v tiskové zprávě. K hlavním úkolům Petera v České republice bude patřit podpora a vzdělávání vedoucích pracovníků či hledání nových talentů pro manažerské pozice.   Peter je absolventem právnické fakulty na univerzitách v Mainzu a Postdamu a v rámci skupiny E.ON působí od roku 2007. Dosud byl zodpovědný za projekt E.ON Akademie, což je vzdělávací program pro vrcholové manažery společnosti.   Skupina E.ON v České republice patří do E.ON Energie AG, který zásobuje elektřinou a plynem asi 15 milionů zákazníků. Česká energetická skupina E.ON zásobuje elektřinou v jižních Čechách a na jižní Moravě 1,4 milionu zákazníků a tím má podíl na trhu 20 procent. Plynem zásobuje 110.000 zákazníků v jižních Čechách a od května letošního roku nabídne dodávku plynu na celém svém distribučním území.   lko vju  