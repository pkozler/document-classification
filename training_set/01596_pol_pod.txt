 V Příbrami demonstruje asi 150 antifašistů, chystají se na pochod  --------------------    Ke zpravodajství: FOTO/aktuality   Aktualizovali jsme informace o počtu účastníků a doplnili další informace. Zprávu jsme celkově přepracovali a změnili dlouhý titulek.   --------------------    Příbram 22. ledna (ČTK) - V Příbrami se dnes sešlo asi 150 antifašistů a městem pochodují i zhruba čtyři desítky pravicových radikálů. Obě shromáždění monitoruje policie, která brání případným střetům mezi znesvářenými skupinami.   První demonstraci svolalo hnutí, které si říká Svobodní aktivisté. Její účastníci se začali scházet kolem 15:00 v Jiráskových sadech a o dvě hodiny později se vydali na pochod městem. Protest je namířen proti drogám, anarchii a ultralevici a má skončit ve 20:00 na Březových Horách, kam jeho účastníci kolem 18:00 dorazili. Jednoho z nich ještě před zahájením akce zadržela policie, protože na něj byl vydán příkaz k zatčení. Dalšímu z účastníků policisté zabavili kapesní nůž.   Druhou akci pořádají antifašisté k třetímu výročí smrti Jana Kučery, člena odnože skinheads, která hájí antirasistické postoje. Sraz si dali před 18:00 na náměstí T. G. Masaryka, odkud mají v úmyslu vyrazit k rovněž k Březovým Horám.   Konflikt mezi oběma tábory se málem odehrál v okamžiku, kde pravicoví radikálové uviděli u náměstí T. G. Masaryka skupinu antifašistů. K sobě se ale nedostali, a tak zůstalo jen u pokřikování. První volali "Nic než národ", druzí mávali prapory. Drželi také portréty zavražděného mladíka a pohřební věnec. Pravicoví radikálové poté pokračovali v pochodu a druhá skupina zůstala na náměstí T.G. Masaryka.   Skupina antifašistů se od té doby výrazně rozrostla. Organizátoři megafonem upozorňovali příchozí, že podle nového shrormažďovacího zákona si nesmějí zakrývat tváře. Mnozí z nich měli přes obličej šátky a šály nebo měli na očích tmavé brýle.   Podle mluvčí příbramské policie Moniky Schindlové je v Příbrami nasazeno zhruba 200 příslušníků z různých oddílů.   lap khj mkv  