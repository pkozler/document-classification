 Před 55 lety byla zahájena lodní doprava na Brněnské přehradě  --------------------    Ke zpravodajství: FOTO ve Fotobance  ID foto:  P201004290555401 ,  P201004290555301    --------------------    Praha 4. května (ČTK) - Brněnská přehrada vznikla vystavěním hráze na 56. říčním kilometru Svratky a zatopením údolí s obcí Kníničky. Přehrada dříve sloužila jako zásobárna vody pro Brno, k rekreaci a také jako zdroj elektrické energie. Lodní doprava zde byla zahájena před 55 lety, 5. května 1946. Myšlenka na stavbu přehrady se objevovala od začátku 20. století, realizovala se ale až v letech 1936 až 1940.   Dnes je dílo po obou stranách lemováno rozlehlými lesy a nabízí tak příležitost nejen ke koupání a vodním sportům, ale i k turistice a cykloturistice. Častým cílem výletníků je hrad Veveří, který se tyčí na skále nedaleko Veverské Bítýšky. U hradu byl přes přehradu vybudován most pro chodce a pro cyklisty.   O rekreační lodní dopravě se uvažovalo již v době výstavby přehrady. Na začátku roku 1946 byla Brnu znovu udělena koncese pro provoz lodní dopravy. První lodě, poháněné elektricky pomocí akumulátorů, se jmenovaly Brno a Morava. Dnes vody přehrady brázdí také například Pionýr, Dallas, Praha, Bratislava či Veveří.   mav sat  