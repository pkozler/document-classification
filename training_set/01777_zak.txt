 DSSS se odvolala proti verdiktu za výroky na demonstraci v Brně  Brno 12. ledna (ČTK) - Představitelé Dělnické strany sociální spravedlnosti (DSSS) se v úterý odvolali proti rozsudku, jimž je loni v listopadu potrestal brněnský městský soud podmínkami a pokutami za extremistické výroky na předloňské prvomájové demonstraci v Brně. ČTK to dnes řekl výkonný místopředseda strany Jiří Štěpánek. Kauzou se proto nyní bude muset zabývat brněnský krajský soud.   V květnu 2009 působilo současné vedení DSSS v Dělnické straně (DS). Právě ta prvomájový průvod s proslovy na centrálním brněnském náměstí Svobody pořádala. Následně Nejvyšší správní soud stranu pro její propojení na neonacistické hnutí rozpustil.   Vedení DS, i s někdejším předsedou tohoto politického uskupení Tomášem Vandasem, založilo následně DSSS, v níž nadále působí.   Soudkyně Šárka Schinzelová uznala obžalované vinnými dohromady ze tří trestných činů, a to z podněcování nenávisti vůči skupině osob, z hanobení národa, etnické skupiny, rasy a přesvědčení a z podpory a propagace hnutí směřujícího k potlačení práv a svobod člověka.   Svými výroky se podle verdiktu dotkli menšin žijících v republice, zejména Romů a přistěhovalců. Někteří z nich vyjádřili také podporou neonacismu. Podmínečné tresty soud uložil v rozmezí čtyři až osm měsíců, pokuty pak od 20.000 do 30.000 korun.   Proti rozsudku se odvolali Vandas i místopředsedové DSSS Jiří Štěpánek, Martin Zbela a Petr Kotáb. Podle předsedy strany je verdikt účelový a politicky motivovaný. Jeho cílem je prý "zastrašit představitele opoziční politické strany". Celé odůvodnění verdiktu pak DSSS považuje za nesmyslné.   Vandas na prvomájové demonstraci varoval před imigrací a zastal se "slušných" občanů na litvínovském sídlišti Janov. Mluvil i o ničivé imigrantské vlně. Další straníci Štěpánek a Kotáb následně kritizovali kriminalitu Vietnamců.   Vladimír Klepáč mol  