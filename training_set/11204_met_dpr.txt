 Středočeské silnice jsou mokré nebo vymrzlé, místy je ujetý sníh  Praha 28. ledna (ČTK) - Silnice ve Středočeském kraji jsou mokré nebo vymrzlé. Místy je ujetý sníh. Dálnice jsou sjízdné bez omezení, ostatní komunikace se zvýšenou opatrností, vyplývá z informací Ředitelství silnic a dálnic.   Na ujetou vrstvu sněhu na silnicích nižších tříd narazí řidiči na Rakovnicku a Benešovsku. Zbytky rozbředlého sněhu leží ještě místy na Kladensku a v okrese Praha západ.   V kraji se ráno teplota pohybovala od minus osmi stupňů Celsia do minus dvou stupňů Celsia. Na části území foukal slabý vítr. Meteorologové upozorňují, že dnes v kraji během dne může ojediněle sněžit   zik mol  