 Do středních Čech jezdí více turistů, přibyli hlavně cizinci  Praha 10. května (ČTK) - Ve středních Čechách přibylo turistů. V prvním čtvrtletí přenocovalo v hotelech a penzionech v regionu 109.280 hostů, což představuje proti stejnému období loňského roku nárůst o 8,6 procenta. Zvýšil se i počet přenocování, o 6,5 procenta na 252.838 noclehů. Vyplývá to z údajů, které dnes zveřejnil Český statistický úřad.   Bilanci zlepšili zejména zahraniční návštěvníci, jichž do středních Čech zavítalo 25.238. V meziročním srovnání to představuje nárůst o více než deset procent. Vedle cizinců se však zvýšil i počet domácích hostů, a to o 8,1 procento na 84.042.   Střední Čechy se loni potýkaly s úbytkem turistů. Pokles návštěvnosti potvrdili i správci památek.    zik vju  