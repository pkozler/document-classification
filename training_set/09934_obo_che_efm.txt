 LVMH získala majoritu v ruském prodejci kosmetiky  Paříž 10. června (ČTK) - Francouzská luxusní společnost LVMH získala majoritu v ruském prodejci kosmetických produktů Ile de Beaute. Největší výrobce luxusního zboží na světě nyní vlastní v ruské firmě podíl 65 procent.   LVMH loni získala majoritní podíl v brazilském internetovém prodejci kosmetiky Sack's a od té doby se snažila posílit své napojení na rychle rostoucí kosmetický trh v Rusku. Akvizice se uskutečnila prostřednictvím divize obchodů s kosmetikou Sephora, stejně jako transakce v Brazílii.   Ile de Beaute je druhým největším maloobchodním prodejcem kosmetiky v Rusku. V zemi má 125 obchodů, převážně ve velkých městech. První obchod firma otevřela v roce 2001. LVMH koupila v ruské firmě v roce 2008 podíl 45 procent a do konce roku 2010 měla opci na koupi kontroly, napsala agentura Reuters.   irl mha  