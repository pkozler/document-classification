 Desátý ročník American Idol vyhrál McCreery  --------------------    Ke zpravodajství: FOTO/aktuality  ID foto:  P201105260254801 ,  P201105260248701 ,  P201105260248901    --------------------    Los Angeles 26. května (ČTK) - Desátý ročník talentové zpěvácké soutěže American Idol vyhrál ve středu podle agentury Reuters country zpěvák Scotty McCreery. Sedmnáctiletý mladík s hlubokým hlasem porazil díky diváckým hlasům Lauren Alainaovou, kterou přitom porota označovala za favoritku.   "To jsem si nepředstavoval ani v nejdivočejších snech. Předně děkuji bohu, který mě sem dostal," prohlásil laureát po oznámení moderátora Ryana Seacresta, že vyhrál s rekordním počtem 122 milionů hlasů. Objal se s rodinou i ostatními účastníky soutěže.   Šestnáctiletá Alainaová prý McCreeryho vítězství očekávala. "Již na začátku soutěže jsem se ho ptala: Scotty, jsi připraven na vítězství?...Je to můj nejlepší přítel, miluji ho a jsem za něj moc šťastná," řekla publiku dívka, která se také označuje za country zpěvačku.   McCreery jako nový "americký idol" vyhrál smlouvu na nahrání alba u společnosti Universal Music Group. Mladík ujistil fanoušky, že se bude snažit ve své kolekci nabídnout jen dobré písničky. Již vyšlo album s písněmi, které zazpíval v průběhu soutěže, které je však podle Reuters k mání jen na internetu.   pek jnd  