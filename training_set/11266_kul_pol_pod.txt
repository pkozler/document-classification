 V Lidicích odhalí obnovené sousoší Památníku dětských obětí války  Lidice (Kladensko) 17. ledna (ČTK) - V Lidicích na Kladensku dnes odhalí obnovené sousoší Památníku dětských obětí války, ze kterého někdo v listopadu ukradl bronzovou sochu dívky. Nový odlitek zhruba metr vysoké sochy se podařilo vytvořit díky veřejné sbírce.   Znovuodhalení sousoší se koná v den nedožitých 87. narozenin jeho autorky Marie Uchytilové, která však své životní dílo umístěné v Lidicích nikdy nespatřila - prvních 30 soch bylo instalováno až v roce 1995, posledních sedm o pět let později.   Lidice jsou v Česku považovány za jeden ze symbolů nacistického teroru za druhé světové války. Nacisté je vypálili v červnu 1942. Důvodem byla domnělá souvislost jednoho z lidických občanů s atentátem na zastupujícího říšského protektora Reinharda Heydricha.   khj snm  