 Brněnský výrobce kotlů AE&amp;E CZ je na prodej  Brno 24. ledna (ČTK) - Brněnský výrobce kotlů AE&amp;E CZ hledá kupce. Důvodem jsou problémy rakouské mateřské společnosti AE&amp;E Group, která je od listopadu v insolvenci. Platební neschopnost se však týká pouze mateřské AE&amp;E Group, uvedla dnes firma v tiskové zprávě.   Brněnská AE&amp;E CZ loni zaměstnávala 178 lidí. "Společnost prozatím nezměnila majitele a nadále probíhají intenzivní diskuse s potenciálními investory výhradně z řad společností zabývajících se podnikáním v oboru," uvedla firma.   AE&amp;E CZ vyvíjí a vyrábí průmyslové kotle, které jsou sestrojeny pro využití odpadního tepla a rovněž pro spalování oleje a plynu, biomasy a uhlí. Předběžný obrat společnosti za rok 2010 činí 2,036 miliard Kč, což je o 0,6 miliardy Kč více než v roce 2009.   vrn jpt  