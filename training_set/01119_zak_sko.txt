 Údajným uložením bomb ve školách v Trutnově hrozili dva školáci  Trutnov 2. května (ČTK) - Trutnovská policie podezírá dva jedenáctileté školáky z toho, že ve čtvrtek 28. dubna anonymně vyhrožovali uložením bomb ve dvou trutnovských školách. Údajně byli zvědaví, jak budou policisté a záchranáři na jejich anonymní telefonát reagovat. Kvůli věku pachatelů policie případ po zadokumentování odloží, informoval dnes ČTK mluvčí trutnovské policie.   Policie po oznámení anonymu z první školy evakuovala 80 zaměstnanců a přes 700 žáků. U druhé školy se evakuace týkala asi stovky osob. V akci bylo celkem několik desítek policistů, strážníků, hasičů a záchranářů.   ry snm  