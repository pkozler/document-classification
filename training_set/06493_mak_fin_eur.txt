 Zátěžové testy bank budou tvrdší, uskuteční se do konce května  --------------------    Ke zpravodajství: FOTO/aktuality   --------------------    Brusel 18. ledna (zpravodaj ČTK) - Ministři financí členských zemí se dohodli na tom, že zátěžové testy bank budou letos tvrdší než loni. Zahrnovat by měly třeba i zacílení na likviditu.   Metodologie pro testy by měla být připravena do března, testy provedeny do května a výsledky by měly být známy ve třetím čtvrtletí roku.   Testováno by mělo být stejných 91 finančních institucí jako loni, jen by měla být přísnější pravidla, uvedla agentura Reuters s odvoláním na předsednické zdroje.   Letošní testy budou zahrnovat i scénáře, kdy se i konkrétní země dostanou do hlubokých potíží. Přesná kritéria budou dopracována do března.   Evropská centrální banka, která v případě testů hraje klíčovou roli, očekává, že testy neprojde více bank než loni. Tehdy neuspělo pět ústavů. Důvodem tohoto očekávání je kritérium týkající se likvidity.   Zátěžové testy jsou částí snah EU získat zpět důvěru na trzích ve stabilitu evropského finančního systému.   pkt mha  