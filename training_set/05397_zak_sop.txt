 Matce záškoláka z Benešovska hrozí pět let ve vězení  Benešov 18. ledna (ČTK) - Benešovští policisté obvinili třicetiletou ženu z ohrožování výchovy dítěte. Podle kriminalistů svého čtrnáctiletého syna neposílala do školy, čímž přispěla k jeho trestné činnosti. Ženě hrozí až pětileté vězení, sdělila dnes ČTK mluvčí benešovské policie Zuzana Stránská.   Záškolák od školního roku 2008 do loňského října zameškal celkem 921 vyučovacích hodin. Okresní soud podle Stránské rozhodl o nařízení ústavní výchovy nezletilého.   Matka podle mluvčí po delší dobu neplnila řádně svoji rodičovskou povinnost a syna neposílala do školy. "Zameškané hodiny mu vždy omluvila, a přispěla tak k tomu, že začal páchat trestnou činnost. Tu v současné době prošetřují benešovští kriminalisté," dodala mluvčí.   khj mol  