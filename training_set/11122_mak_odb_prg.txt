 Nezaměstnanost v Praze v prosinci na stoupla na 4,1 procenta  --------------------    Ke zpravodajství: GRAFIKA; AUDIO   --------------------    Praha 10. ledna (ČTK) - Míra nezaměstnanosti v Praze v loňském prosinci stoupla na 4,1 procenta ze 3,9 procenta v listopadu. Práci na konci měsíce v hlavním městě hledalo 33.433 licí, což je o 1220 více než v listopadu. Na rozdíl od celorepublikového průměru se téměř nesnížil počet volných pracovních míst, vyplývá z dnešních údajů ministerstva práce a sociálních věcí.   Praha měla v prosinci společně s okresem Praha-západ nejnižší míru nezaměstnanosti v Česku. Další místa v pomyslném pořadí patřila okresům Praha-východ s podílem lidí bez práce 4,2 procenta a Mladá Boleslav s pěti procenty.   Vyšší míru nezaměstnanosti měly v prosinci v metropoli ženy, na úrovni 4,7 procenta byla o více než procento vyšší než u mužů. U mužů to bylo 3,6 procenta.   Počet volných pracovních míst v Praze se snížil ke konci prosince na 5743 z 5744 o měsíc dřív. Na jedno pracovní místo v metropoli tak připadalo 5,8 uchazeče, celorepublikový průměr je 18,2 zájemce o práci. V celé zemi jsou však i regiony, kde se o jedno volné místo uchází více než 60 lidí. Jsou to okresy Prostějov, Jeseník, Břeclav a Děčín.   V celé České republice míra nezaměstnanosti v prosinci vzrostla na 9,6 procenta z 8,6 procenta v listopadu. Počet uchazečů o zaměstnání znovu vzrostl, pracovní úřady jich na konci měsíce registrovaly 561.551, což je o je o 54.911 víc než na konci listopadu.   Na podporu v nezaměstnanosti mělo v prosinci nárok celkem 178.962 lidí, z toho v Praze 11.754.   vrk dvd  