 Tarantino obdrží v Paříži Césara za celoživotní dílo  --------------------    Ke zpravodajství: FOTO ve Fotobance  ID foto: F201101150058101, F201012020327301   --------------------    Paříž 21. ledna (ČTK) - Americký režisér, scenárista a herec Quentin Tarantino obdrží na ceremoniálu předávání francouzských filmových cen César 25. února v Paříži čestného Césara za celoživotní dílo. Sdělili to dnes organizátoři každoročního udílení prestižních cen, o kterých rozhodují francouzští filmoví profesionálové.   Francouzská Akademie filmového umění a techniky tak chce ocenit velkého mezinárodního umělce, uvedl předseda akademie a producent Alain Terzian. Kritiky označují Američana za obrovského filmového maniaka, unikátního popkulturního tvůrce, ale také za unikátního člověka.   Sedmačtyřicetiletý Tarantino se proslavil především legendárním snímkem Pulp Fiction: Historky z podsvětí, dále dvěma celovečerními díly Kill Bill, filmy Sin City - město hříchu a Hanebný pancharti, také televizními seriály Pohotovost a Kriminálka Las Vegas.   pek kš  