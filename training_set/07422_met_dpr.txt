 V Karlovarském kraji drobně sněžilo, silnice jsou ale upravené  Karlovy Vary 25. ledna (ČTK) - V Karlovarském kraji v noci na dnešek opět drobně sněžilo. Vozovky ale zůstávají sjízdné a jen na silnicích nižších tříd by měli být řidiči opatrní. Nad ránem byly teploty v kraji mezi minus čtyřmi stupni až nulou, vyplývá z informací krajských silničářů.   V kraji napadlo od jednoho do tří centimetrů sněhu. Na ošetřených vozovkách ale sníh rychle taje a tak silnice zůstávají mokré. Podle předpovědi meteorologů by se teploty během dne měly udržet lehce pod nulou. I nadále ale mohou překvapit sněhové přeháňky, na horách i silnější sněžení.   pnp jpt  