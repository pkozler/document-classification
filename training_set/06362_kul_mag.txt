 Madonna na festivalu Berlinale uvede část svého nového filmu  --------------------    Ke zpravodajství: FOTO ve Fotobance  ID foto: F201007010094301, F201101190144701   --------------------    Berlín 21. ledna (ČTK) - Popová hvězda Madonna představí na mezinárodním festivalu Berlinale, který se v německém hlavním městě uskuteční mezi 10. a 20. únorem, svůj nový filmový projekt. S odvoláním na pořadatele festivalu to napsala agentura DPA.   Dvaapadesátiletá zpěvačka chce na soukromé projekci uvést první část svého díla s názvem W.E. věnovaného anglickému králi Eduardu VIII., který v roce 1936 abdikoval, aby se mohl oženit s rozvedenou Američankou Wallis Simpsonovou.    Premiéra celého snímku se má uskutečnit na filmového festivalu v Cannes. Nejde o první režisérský počin Madonny, která již před třemi lety natočila snímek Špína a moudrost.   mtw kš  