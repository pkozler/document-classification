 V Prušánkách na Hodonínsku nad ránem vyhořel rodinný domek  Zprávu jsme rozšířili o podrobnosti v celém textu.   --------------------    Brno 23. ledna (ČTK) - V Prušánkách na Hodonínsku dnes nad ránem vyhořel rodinný domek. Při požáru se zranil majitel domu. Zdravotníci jej převezli na popáleninové centrum do Brna. Má popáleniny na rukou a obličeji. ČTK to řekl mluvčí hasičů Jaroslav Haid.   Majitele domu probudil ze spaní štiplavý kouř a praskání ohně. "Muž před ohněm stačil vyskočit oknem a přeběhnout k sousedům, kteří zavolali hasiče,"   Hlášení o požáru v přízemním domku dostali hasiči kolem 04:00. Likvidace požáru jim trvala asi hodinu a půl.   Ve starším přízemním rodinném domě oheň zničil zařízení obývacího pokoje včetně dřevěného stropu místnosti. Žár a kouř zasáhl také ostatní místnosti domu. Škoda činí 100.000 korun. Příčina požáru zatím není známá. "Mezi pracovními verzemi vyšetřovatel nevyloučil nedbalost majitele při kouření," uvedl Haid.   Další požár hasiči likvidovali v noci v Nové Vsi na Brněnsku. Oheň tam zničil střechu a půdu stodoly. Způsobil škodu za 300.000 korun.   tmd mkv  