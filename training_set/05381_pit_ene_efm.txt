 Ness získal zakázku pro makedonské elektrárny  Praha 5. května (ČTK) - Společnost Ness Technologies se bude podílet na dodávce podnikového informačního systému pro společnost Elektrárny Makedonie. Podíl Nessu na zakázce v celkové hodnotě 4,1 milionu eur je 1,2 milionu eur, tedy asi 25 milionů Kč. Firma to dnes uvedla v tiskové zprávě.   Ness bude hlavním dodavatelem a na zakázce bude spolupracovat s makedonskou společností RSC a bulharskou firmou Sap Concept and Adven. Systém SAP ERP bude zahrnovat především finance, logistiku, prodej, výrobu, údržbu a systém pro správu dokumentů. Zavádění systému potrvá dva roky.   Softwarová firma Ness Technologies loni vykázala v tuzemsku tržby 1,43 miliardy korun, což je stejně jako v roce 2009. Firma získala nové kontrakty za 1,5 miliardy Kč. Společnost poskytuje řešení a služby v oblasti informačních technologií. V Česku zaměstnává 600 odborníků v Praze, Brně a Ostravě. Ness je součástí nadnárodní skupiny Ness Technologies.   jsa dvd  