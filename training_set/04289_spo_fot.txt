 Fotbalový útočník Wilfried odchází ze Sparty do Arnhemu  Praha 30. ledna (ČTK) - Fotbalový útočník Bony Wilfried odchází ze Sparty Praha do Vitesse Arnhem. Nizozemský klub splnil podmínku vysokého odstupného, které český mistr za hráče z Pobřeží slonoviny požadoval, a dnes došlo k dohodě o přestupu. Wilfried dnes odletí na zdravotní testy do Nizozemska, a pokud je absolvuje bez potíží, podepíše v novém působišti smlouvu na tři a půl roku. Odhaduje se, že Letenští vyinkasují sumu blížící se 100 milionům korun.   hap gi  