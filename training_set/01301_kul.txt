 Před 50 lety zemřel fotograf světového formátu František Drtikol  --------------------    Ke zpravodajství: FOTO ve Fotobance   --------------------    Praha 12. ledna (ČTK) - Fotograf František Drtikol byl muž mnoha tváří. Nejenže výtečně fotil a maloval, ale rovněž osobitě přemýšlel a psal a také se věnoval studiu východních nauk. Jeho dílo patří spolu s pracemi dalšího doyena černobílé fotografie Josefa Sudka do klenotnice české i světové fotografie. Ve čtvrtek uplyne půlstoletí od jeho úmrtí.   František Drtikol se narodil 3. března 1883 v Příbrami. Po studiích na místním gymnáziu se vyučil fotografem a další vzdělání získal na odborné fotografické škole v Mnichově. Po návratu ze "zkušené" ve Francii a Švýcarsku se uchytil v Praze, kde se brzy stal vyhledávaným portrétistou pražské smetánky a také průkopníkem fotografie ženského aktu.   Přes světový ohlas, který měla jeho tvorba, ukončil Drtikol v roce 1935 fotografickou činnost a odstěhoval se do vily na Spořilově, kde se plně věnoval studiu východních nauk, zejména pak buddhismu a jeho vyučování.   Drtikol je dodnes označován za patriarchu českého buddhismu, rovněž však v tomto ohledu platí za kontroverzního člověka, a to kvůli svému poválečnému členství v Komunistické straně Československa.   fjf sat  