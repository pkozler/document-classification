 Neplnoletí milenci po sporu s rodiči volili smrt  Moskva 19. ledna (ČTK) - Tragédii shakespearovských rozměrů prožila v úterý ruské město Frjazino u Moskvy, kde se pár neplnoletých milenců vrhl ze střechy čtrnáctipodlažního domu. Příčinou sebevraždy bylo zoufalství nad zlobou rodičů, kteří vztahu mladého páru nepřáli.   Podle ruských médií mohla záchranná služba po příjezdu na místo neštěstí konstatovat už jen smrt milenců následkem těžkých zranění způsobených pádem. Případ nyní vyšetřují policisté, kteří vzhledem k věku obou mrtvých odmítli médiím sdělit bližší podrobnosti.   jas hej  