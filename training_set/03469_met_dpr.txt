 Ve středních Čechách místy komplikuje jízdu námraza  Praha 18. ledna (ČTK) - Ve středních Čechách dnes ráno komplikuje jízdu námraza. Opatrní by měli být zejména řidiči na silnicích druhé a třetí třídy na Benešovsku. Místy se tvoří také mlha, vyplývá z informací Ředitelství silnic a dálnic.   Policie ráno vyjížděla mimo jiné k dopravní nehodě na dálnici D1, kde se na 61. kilometru převrátil kamion převážející prasata. Směr na Brno musel být uzavřen.   Teploty v kraji se pohybují od minus tří do šesti stupňů nad nulou.   khj mol  