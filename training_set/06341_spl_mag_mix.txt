 Recesisté v Mlékosrbech zahájili letošní plážovou sezonu  --------------------    Ke zpravodajství: VIDEO; FOTO/aktuality   --------------------    Mlékosrby (Hradecko) 8. ledna (ČTK) - Bez ohledu na deštivé počasí a teplotu pouze pár stupňů nad bodem mrazu dnes nadšenci v Mlékosrbech na Hradecku otevřeli pláž Járy Cimrmana. Před zhruba dvěma stovkami přihlížejících si několik recesistů při zahájení plážové sezony na Chlumecku a Novobydžovsku vyzkoušelo lehátka, badminton a ti nejodvážnější dokonce okusili vodu v místním zamrzlém koupališti.   Zatímco v minulém roce před zahájením plážové sezony napadlo tolik sněhu, že nebylo možné ke koupališti dojít, letos se naopak lidé u koupaliště brodili v rozbředlém sněhu a bahně.   "Vzpomínám na zahajování sezony, které se konalo před lety ve Skřivanech, kdy sice mrzlo, ale svítilo sluníčko, to bylo výrazně lepší. I přes letošním mírnou nepřízeň počasí si myslím, že se nám to opět vydařilo," pochvaloval si akci organizátor Mirek Tupec.   Zahájení plážové sezony na Chlumecku a Novobydžovsku se konalo již pojedenácté. Součástí programu byla tradičně přednáška v sále místního hostince, poté lidé na koupališti mohli využít připravená lehátka, slunečníky či nafukovací hračky. Sám Tupec se prý na akci, při které se dlouhé minuty pohybuje pouze v plavkách, nijak zvlášť nepřipravuje. "Nikdy jsem to neodstonal," dodal s úsměvem.   sja jnd  