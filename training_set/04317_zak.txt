 Hernu v Č. Budějovicích přepadl neznámý muž, vzal několik tisíc  České Budějvice 31. ledna (ČTK) - Neznámý muž přepadl v sobotu ráno hernu v Husově ulici v Českých Budějovicích. Vyhrožoval barmance násilím a ta mu ze strachu vydala několik tisíc korun, informuje o tom jihočeská policie na svých webových stránkách.   Pachateli bylo mezi 35 a 40 lety, byl štíhlé postavy, vysoký 165 až 170 centimetrů. Na sobě měl tmavou zimní bundu, tmavé kalhoty a černou čepici. Policisté žádají případné svědky, kteří mohli pachatele vidět, aby zavolali na linku 158.   kpe jpt  