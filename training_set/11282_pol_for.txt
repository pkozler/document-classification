 V Portugalsku se konají prezidentské volby; favoritem opět Silva  --------------------    Ke zpravodajství: FOTO/aktuality   --------------------    Lisabon 23. ledna (ČTK) - V Portugalsku se dnes konají prezidentské volby, v nichž je podle průzkumů veřejného mínění jednoznačným favoritem dosavadní šéf státu Aníbal Cavaco Silva. Přízeň mu projevují skoro dvě třetiny potenciálních voličů.   V Portugalsku se prezident těší velké morální autoritě, ale jeho pravomoci jsou omezené, i když má právo rozpustit parlament. Prezidentské volby bývají tradičně soustředěny na osobnosti a politické strany zůstávají stranou předvolební kampaně.   V roce 2006 byl konzervativní ekonom Cavaco Silva, který byl předtím deset let premiérem, zvolen již v prvním kole s 50,5 procenta hlasů. Jeho nejvážnějším soupeřem byl tehdy, stejně jako nyní levicový básník Manuel Alegre.   rv kne  