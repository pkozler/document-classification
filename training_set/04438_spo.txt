 Polka Kowalczyková suverénně obhájila vítězství na Tour de Ski  --------------------    Ke zpravodajství: PROFIL   --------------------    Val di Fiemme (Itálie) 9. ledna (ČTK) - Lyžařskou Tour de Ski vyhrála opět Polka Justyna Kowalczyková před Norkou Therese Johaugovou a Italkou Mariannou Longaovou. Těžké stoupání na sjezdovce Alpe Cermis dokončila na 19. místě Eva Nývltová.   Kowalczyková si podle předpokladů dojela pro druhé prvenství za sebou naprosto s přehledem. Na devítikilometrové trati sice nebyla absolutně nejrychlejší, více než dvouminutový náskok ji však dával možnost vyjet sjezdovku konstantním tempem bez obav o výsledek.   Nejrychleji se s místy až třicetiprocentním sklonem vypořádala Norka Johaugová, která předstihla tři soupeřky a v cíli se radovala z druhého místa.   Kowalczyková si díky dalšímu bonusu 400 bodů výrazně pojistila vedení ve Světovém poháru. Ten v posledních dvou letech vyhrála.   ohr pam    