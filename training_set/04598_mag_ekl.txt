 V čínské zoo se narodila dvě "ligří" mláďata, stará se o ně fena  --------------------    Ke zpravodajství: FOTO ve Fotobance  ID foto:  F201105240290201 ,  F201105240283501 ,  P201105240382001    --------------------    Peking 25. května (ČTK) - Dvou vzácných mláďat ligra, která se narodila lvímu samečkovi a tygří samici v čínské zoologické zahradě, se musela ujmout fena. Jejich tygří matka se o mladé odmítla starat, napsala dnes agentura AP.   Celkem čtyři malí ligři se narodili v zoo Si-sia-kchou ve východní Číně tento měsíc. Tygřice je první čtyři dny kojila, ale pak se o ně z neznámých příčin přestala starat. Dvě mláďata uhynula, a tak se zoo rozhodla najít fenu ochotnou se o ligříky postarat.   Ligři, jejichž jméno je odvozeno ze spojení anglických slov lion (lev) a tiger (tygr), se rodí jen zřídka; někdy k jejich početí dojde v zoologických zahradách omylem.   dk dr  