 Prázdný osobní vlak vykolejil v Čeračanech, nikdo nebyl zraněn  Čerčany (Benešovsko) 10. ledna (ČTK) - Trať mezi Čerčany a Týncem nad Sázavou dnes odpoledne uzavřelo vykolejení osobního vlaku při posunování. Při nehodě v něm nikdo nebyl a vzniklá škoda bude malá, řekl ČTK mluvčí Drážní inspekce Martin Drápal. České dráhy nahradily vlaky autobusovou dopravou.   Nehoda se stala před 14:00 na výjezdu ze stanice Čerčany, vykolejil jeden podvozek osobního vlaku při posunu. "Škoda je odhadnuta jako malá," uvedl Drápal.   Podle informací Českých drah bude trať uzavřena nejméně do 18:00. Vlakové spoje nahradil dopravce autobusy v obou směrech.   zik snm  