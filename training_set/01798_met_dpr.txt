 V Karlovarském kraji mrzne, na horách je na silnicích ujetý sníh  Karlovy Vary 6. ledna (ČTK) - Silnice v Karlovarském kraji jsou s opatrností sjízdné. Po mrazivé noci beze srážek jsou hlavní tahy holé a vymrzlé, na silnicích nižších tříd zůstávají místy zbytky rozbředlého sněhu po chemickém ošetření. Jen v oblastech, kde se používá inertní posyp, je na silnicích vrstva ujetého sněhu, vyplývá z informací krajských silničářů.   Teploty v kraji v noci klesaly až k minus 13 stupňům a ještě ráno byly okolo minus osmi stupňů. Noc ale byla beze srážek. Podle předpovědi by se během dne mělo postupně oteplovat až k nule a očekává se i občasné sněžení. Srážky mohou místy namrzat.   pnp mol  