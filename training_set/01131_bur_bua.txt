 Akcie evropských podniků klesly po rozhodnutí Číny o 0,1 pct  Londýn 14. ledna (ČTK) - Akcie evropských firem dnes oslabily, protože Čína opět upevnila měnovou politiku a mezi investory polevila ochota riskovat. V závěru dne ale pomohly zmírnit ztráty akcií v Evropě příznivé ekonomické statistiky, které přišly ze Spojených států.   Index FTSEurofirst 300 podle konečných výsledků klesl o 0,1 procenta na 1156,13 bodu, během dne ale oslabil až na 1145,05 bodu. Za celý týden si přitom připsal jedno procento, především díky středečnímu vzestupu nejvýše za 28 měsíců.   Po zprávě o rozhodnutí Číny šly nejvíce dolů akcie těžebních společností. Peking zvýšil požadavky na bankovní rezervy, a to posedmé od začátku minulého roku, aby tlumila inflaci. Vyvolala tím ale obavy ze zpomalení hospodářského růstu a přiměla některé investory vybírat zisky.   "Byly tu tento týden dobré i špatné ekonomické zprávy," uvedl hlavní analytik pro akciové obchody společnosti Evolution Securities. Podle něj je ekonomika nyní ve fázi zpevňování hospodářského růstu, napsala agentura Reuters.   pok jw  