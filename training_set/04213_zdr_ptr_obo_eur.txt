 V ČR se prodalo až 120 kusů rizikových okurek ze Španělska  --------------------    Ke zpravodajství: PROFIL   --------------------    Brno 29. května (ČTK) - V Česku se prodávaly okurky ze Španělska, které mohou být kontaminovány bakterií způsobující smrtící střevní infekci. ČTK to řekl mluvčí Státní zemědělské a potravinářské inspekce (SZPI) Michal Spáčil. Její inspektoři dnes provádějí kontrolu ve firmě Country Life v Nenačovicích na Berounsku, které byla potenciálně nebezpečná šarže okurek tento týden dovezena. Do prodejen mohlo jít až 120 kusů rizikových okurek.   Firmě byly dovezeny rizikové okurky ve dvou zásilkách - v úterý a ve čtvrtek. V první zásilce bylo deset kartonů po 12 kusech, celkem 120 okurek. Toto množství je podle Spáčila "celé vyexpedované". Část okurek šla do vlastních prodejen firmy, část zřejmě dalším odběratelům. Ty kontroloři inspekce chtějí co nejdříve identifikovat.   V další dodávce ve čtvrtek dorazilo 96 okurek, ty už však do prodeje nebyly dodány. Inspekce odebírá vzorky z obou dodávek. Vyjádření firmy ČTK zjišťuje.   lab pba  