 Pražské Divadlo Palace dá každou druhou neděli prostor bigbítu  --------------------    Ke zpravodajství: FOTO ve Fotobance  ID foto: P200907090016601, F201008240317901, FO01354989   --------------------    Praha 25. ledna (ČTK) - Pražské Divadlo Palace bude od února v programu nazvaném Bigbít v divadle dávat každou druhou neděli prostor rockovým kapelám. ČTK to oznámil Zdeněk Novák, mluvčí projektu, který divadlo pořádá ve spolupráci s Rádiem Beat.   Sérii zahájí 13. února koncert bluesrockových Krausberry s frontmanem Martinem Krausem a písničkáře Ivana Hlase.   "Bigbít se s léty učil žít v leckterých prostorech. Ví, jak vypadá život v garáži, vyzkoušel si i otevřené scény velkých festivalů. Teď je čas pozvat ho do něčeho nového. Do divadla," uvedl ředitel Divadla Palace Alexej Pyško.   "Tímto společným projektem chceme našim posluchačům dopřát fenomén živě hraného bigbítu a také jim zprostředkovat tváře jeho hlavních představitelů, což, jak známo, si v rádiu dopřát nemůžeme," konstatoval ředitel Rádia Beat Libor Ploček.   Informace o vystupujících kapelách a interpretech budou uvedeny na  internetových stránkách  divadla.   jnd dr  