 Kus betonu s podpisem Michaela Jacksona půjde do dražby  --------------------    Ke zpravodajství: ilustrační FOTO ve Fotobance; FOTO ve Fotobance  ID foto: F200904140028701, FO01191867   --------------------    Los Angeles 27. ledna (ČTK) - Z pozůstalosti zesnulého zpěváka Michaela Jacksona už se prodalo leccos, ale kousek, který půjde v únoru do dražby v Los Angeles, je jen pro siláky. Pod aukční kladívko se dostane 170 kilogramů vážící kus betonu s otiskem dlaně a nohou popového krále opatřený rovněž jeho podpisem, napsala dnes agentura Reuters.   Položku nazvanou "Broken Heart Stone" bude  dražit online  aukční síň Nate D. Sanders a aukce skončí 15. února. Betonový monument vznikl v roce 1984, kdy Jackson udělal otisky pro projekt chodníku slávy v Las Vegas, který se ale nikdy neuskutečnil. Objeven tu byl v roce 2006 v hotelu Riviera, kdy ho odkoupil jeden z hostů, jenž ho za nezveřejněnou sumu v roce 2009 prodal nynějšímu vlastníkovi, Andymu Wilsonovi z Kalifornie. Wilson se shodou okolností s Jacksonem znal a betonový kus koupil ještě s jeho souhlasem.   Aukční síň očekává, že se položka prodá za více než 100.000 dolarů (asi 1,76 milionu dolarů).   dk dr  