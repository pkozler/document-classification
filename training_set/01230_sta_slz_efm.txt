 Poradenská firma Colliers má v Evropě nového řídícího manažera  Praha 18. ledna (ČTK) - Novou pozici řídícího partnera realitní poradenské společnosti Colliers International v Evropě obsadil Hadley Dean. Na novém postu bude řídit více než 650 zaměstnanců a 16 poboček společnosti ve 13 zemích jihovýchodní, střední a východní Evropy včetně Česka. Oznámila to dnes firma.   "Mým cílem je dále pokračovat v úspěšně nastolené strategii integrace našich služeb a významně přispět k dalšímu rozvoji našich aktivit v regionu střední a východní Evropy," uvedl Dean.   Dean nastoupil v roce 2001 do polské pobočky Colliers jako výkonný ředitel pro regionální trh průmyslových a logistických nemovitostí. Kromě Varšavy pracoval v pobočkách firmy v Londýně a Praze.   Colliers International má v současnosti 480 kanceláří v 61 zemích světa. Zaměstnává kolem 15.000 lidí.   dnv vju  