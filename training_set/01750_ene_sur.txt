 Úřady povolily prozatímní obnovení provozu ropovodu na Aljašce  Anchorage 12. ledna (ČTK) - Regulační úřady povolily prozatímní obnovení provozu hlavního ropovodu na Aljašce, který byl v sobotu odstaven kvůli malému úniku ropy. Informovaly o tom dnes agentury AP a Reuters. Ropovod obvykle přepravuje 630.000 barelů ropy denně.   Prozatímní obnovení provozu má zajistit, aby ropovod nezamrzl, než bude dokončen obchvat místa úniku ropy. Dokončení obchvatu se očekává ještě tento týden. Odstavení ropovodu přispělo k nárůstu cen ropy na světových trzích.   Ropovod Trans Alaska Pipeline je starý 33 let a problémy už měl vícekrát. Naposledy byl z podobného důvodu krátce uzavřen loni v květnu. Přes ropovod je za normálních podmínek přepravováno zhruba 12 procent celkového objemu ropy, která se v USA vytěží.   pmh dvd  