 Na silnicích na západě Čech je rozbředlý nebo ujetý sníh  Plzeň 22. ledna (ČTK) - Na silnicích na západě Čech leží dnes rozbředlá sněhové vrstva nebo místy uježděný sníh. Zejména v Karlovarském kraji sněží, Plzeňský kraj je většinou beze srážek. Silničáři doporučují řidičům jízdu se zvýšenou opatrností, informuje dnes Ředitelství silnic a dálnic.   V Karlovarském kraji by si měli řidiči dát pozor na rozježděný sníh na silnicích na celém území kraje. Zbytky sněhové břečky jsou i na silnicích prvních tříd.   V Plzeňském kraji jsou silnice první tříd většinou holé a mokré, na Šumavě místy se zbytky sněhu. Na vedlejších silnicích je na severním Plzeňsku, na Sušicku a na Šumavě ujetá vrstva sněhu. V některých místech kraje mohou být lokální mlhy.   Teploty klesly dnes v Karlovarském kraji na minus tři až minus osm stupňů, v Plzeňském kraji na minus čtyři až minus 11 stupňů.   lap mkv  