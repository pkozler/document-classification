 Nejvíce cen amerických kritiků získal film The Social Network  --------------------    Ke zpravodajství: FOTO ve Fotobance  ID foto: P201011010508901, FO02113788, P201011060075901, F201005120209501   --------------------    New York 9. ledna (ČTK) - Nejlepším filmem loňského roku podle americké Národní společnosti filmových kritiků (NSFC) se stalo drama The Social Network o zakladateli sociální sítě Facebook Marku Zuckerbergovi. Ocenění získali také režisér snímku David Fincher, představitel hlavní role Jesse Eisenberg a scénárista Aaron Sorkin. Oznámily to agentury AP a Reuters.   Po obdržení cen kritiků z Bostonu nebo z Los Angeles tak film potvrdil svoji pozici jednoho z největších favoritů letošního udílení filmových Oscarů. Ty se budou v Los Angeles udělovat 27. února.   Nejlepší herečkou byla kritiky vyhlášena Giovanna Mezzogiornová za roli milenky Benita Mussoliniho v italském dramatu Zvítězit. Cenu za nejlepší výkon ve vedlejší roli získali Geoffrey Rush za ztvárnění králova pediatra ve filmu The King's Speech a Olivia Williamsová za roli v novém thrilleru Muž ve stínu režiséra Romana Polanského.   Nejlepším cizojazyčným filmem se stalo německo-francouzské drama Carlos o venezuelském teroristovi Ilyichi Ramírezovi Sánchezovi. Za nejlepší dokument byla vybrána filmová analýza hospodářské krize nazvaná Inside Job. Cenu za nejlepší kameru dostal western bratří Joela a Ethana Coenových Opravdová kuráž.   Americká Národní společnost filmových kritiků má 61 členů z předních filmových periodik v USA včetně autorů filmových rubrik v magazínech Time, Newsweek nebo The New Yorker.   drk jnd  