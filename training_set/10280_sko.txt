 Na základních školách dnes začínají zápisy do prvních tříd  --------------------    Ke zpravodajství: FOTO/aktuality   --------------------    Praha 17. ledna (ČTK) - Na základních školách dnes začínají zápisy do 1. tříd. Někteří rodiče se přitom dostaví na zápisy i v několika školách, chtějí si tak pojistit, že se jejich potomek dostane na dobrou školu. Školy přednostně přijímají děti ze spádové oblasti, velký zájem je ale třeba o školy s rozšířenou výukou jazyků. Termíny zápisu si určuje každá škola sama, musí je však stihnout do 15.února.   V populačním ročníku šestiletých je téměř 99.000 dětí, každoročně však zhruba pětina rodičů požádá o odklad školní docházky. Od tohoto školního roku mohou nastoupit do školy i pětiletí žáci, toto opatření je však určeno zejména pro mimořádně nadané děti.   K zápisům si rodiče musejí přinést občanský průkaz a rodný list dítěte. Běžnou součástí zápisu je prověření základních motorických dovedností a představivosti, děti třeba staví kostky. Pak si většinou učitelka s dítětem ještě chvíli povídá, aby zjistila rozsah jeho slovní zásoby a případné řečové vady.   kli mkv  