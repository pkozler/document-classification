 Na D1 se převrátil kamion s prasaty, směr na Brno byl uzavřen  Doplnili jsme upřesňující informace další hasičů a policie v 1., 3. a 4. odstavci.   --------------------    Loket (Benešovsko) 18. ledna (ČTK) - Na dálnici D1 u Hulic na Benešovsku se dnes ráno převrátil maďarský kamion převážející dvě stovky prasat. Desítky zvířat se po nehodě rozprchly do okolí, řada z nich kolizi nepřežila, řekla ČTK mluvčí středočeských hasičů Lenka Kostková. Směr na Brno byl na 61. kilometru ve směru na Brno uzavřen, policie odkláněla dopravu na exitu 56.   Nehoda se stala ve 4:45. Po převrácení kamionu prasata běhala po dálnici, část z nich se dostala do blízkého lesíku. Podle Kostkové šlo o zvířata o váze 120 až 150 kilogramů, která utekla z jednoho patra kamionu.   "V 9:00 začali veterinář a řezník společně s hasiči vyklízet převrácený přívěs a třídit prasata. Na 130 jich dopravní nehodu přežilo, ostatní byla mrtvá nebo musela být kvůli zranění utracena. Skončí v kafilérii," uvedla Kostková.   Operační důstojník dálničního oddělení v Bernarticích ČTK řekl, že provoz na dálnici by měl být kompletně obnoven po 14:00. "Havarované vozidlo je už na kolech, je zapřažené za vyprošťovacím vozidlem a provádí se úklid," uvedl policista kolem 13:30.   khj mol  