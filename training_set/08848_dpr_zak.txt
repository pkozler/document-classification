 V Brně se srazil vlak s dodávkou; na přejezdu byla vypnutá světla  --------------------    Ke zpravodajství: FOTO/aktuality   --------------------    Brno 19. ledna (ČTK) - V Brně se dnes srazil na železničním přejezdu osobní vlak směřující do Jihlavy s dodávkou. Výsledky vyšetřování nasvědčují tomu, že se kolize stala, protože přejezd měl vypnutou světelnou výstražnou signalizací. ČTK to řekl mluvčí Drážní inspekce Martin Drápal. Proč bylo zařízení mimo provoz, to se zatím neví. Při kolizi byl zraněn řidič dodávky.   Nehoda se stala v 10:30 mezi stanicí Brno-Horní Heršpice a zastávkou Troubsko. Strojvedoucímu se podařilo vlakovou soupravu zastavit až 174 metrů za železničním přejezdem. Kolize výrazně zkomplikovala provoz na železniční trase Brno-Jihlava.   vtk jpt  