 Střevní infekci by prý fotbaloví fanoušci mohli zanést do Vídně  --------------------    Ke zpravodajství: FOTO/aktuality   --------------------    Vídeň 3. června (ČTK) - Zavlečení současné epidemie nebezpečné střevní nákazy do Rakouska nevylučují rakouští zdravotničtí experti v souvislosti s dnešním kvalifikačním fotbalovým utkáním o mistrovství Evropy mezi Rakouskem a Německem ve Vídni. V nejhorším případě by se totiž podle agentury APA mohlo stát, že bakterii EHEC do rakouské metropole přinesou fanoušci z Německa, kde je evidováno už přes 1700 infikovaných.   "Nelze to vyloučit," řekl APA vídeňský expert Michael Kunze. Přenos nákazy z člověka na člověka je podle něj spíš nepravděpodobný, ale riziko prý skrývají toalety na stadionu.   Zárodky bakterií se mohou rozšířit přímým kontaktem jako takzvaná infekce ze špíny. "Nakažení je sice velmi nepravděpodobné, ale ne zcela vyloučené, pokud je někdo čuně," zdůraznil Kunze.   Expert na hygienu proto doporučuje nezapomínat na mytí rukou. Od věci by podle něj nebylo ani zesílení hygieny na toaletách. "Já bych dokonce rozmístil desinfekční prostředky," řekl expert.   zdp šeb  