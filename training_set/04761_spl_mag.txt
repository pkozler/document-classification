 Bílá klasika v módních trendech stavebních šatů stále převládá  --------------------    Ke zpravodajství: FOTO ve Fotobance  ID foto: F200911280159201, F201101240388801, F200910220275801, P200902010429801   --------------------    Pardubice 28. ledna (ČTK) - Bílou či krémovou klasikou se nic nezkazí, navíc je stále módní. Trendy svatebních šatů stále dávají přednost světlým barvám, křiklavější modely se výjimečně prosadí jednou za pár let. Svatební veletrh v Pardubicích dnes představil novinky letošní sezony. Dominovala bílá.   "Byly doby, kdy nevěsty chtěly červené nebo modré šaty, ale to bylo jeden rok a následující už se vrátily ke klasice," řekla Dagmar Králová ze svatebního salonu Lorene-J v Pardubicích.   Půjčovny samozřejmě každý rok přivážejí nové modely, ale přizpůsobují se také vkusu nevěst, který se region od regionu liší. Ve větších městech volí ženy odvážnější modely, na vesnici se spíš halí do závojů a půjčují si šaty s vlečkou.   "Co se týká velkých měst, nevěsty dbají na zdobení, chtějí, aby se šaty třpytily a leskly. V menších městech a na vesnicích se víc půjčují šaty široké, nabírané a s dlouhou vlečkou," řekla Barbora Štěpánková z pardubického salonu Dolce Vita.   "V Pardubickém kraji se spíš nosí bílá, ale jakmile zajedu třeba do sousedního kraje nebo do Prahy, ženy tam raději volí barvu champagne, aplikace s černými nebo lila prvky," řekl Pavel Ryba z choceňského svatebního salonu Parada.   U šatů převládají korzety s širokou sukní, ale postupně se prosazují i princesové střihy. Podle majitelů půjčoven si vyberou i nevěsty plnějších tvarů, které mají velikost od 40 výš. Módní návrhářky mají dostatek triků, jak potlačit širší boky, zakrýt silnější paže nebo naopak skrýt ne příliš plný dekolt. A dbají i na doplňky.   "Teď jsou módní náušnice, kravata, náhrdelník či doplňky do vlasů z živých květů," dodala Štěpánková.   Pokud si salon šaty přiveze například z Itálie nebo Francie, stojí jejich zapůjčení i do 20.000 korun. Obvykle ale půjčení šatů stojí několik tisíc korun. Jakmile jde o model, který už byl několikrát půjčený a není úplně nový, jeho cena klesá. Nákupní cena šatů se pohybuje od 10.000 korun výš.   Lucie Jelínková dr  