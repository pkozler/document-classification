 Míra nezaměstnanosti ve středních Čechách vzrostla na 7,7 pct  --------------------    Ke zpravodajství: GRAFIKA; AUDIO   --------------------    Praha 10. ledna (ČTK) - Ve Středočeském kraji v prosinci vzrostla míra nezaměstnanosti o 0,7 procentního bodu na 7,7 procenta. Po Praze je nadále druhá nejnižší v zemi. V evidenci úřadů práce ve středních Čechách bylo v prosinci 53.764 lidí schopných okamžitě nastoupit do zaměstnání, vyplývá z údajů, které dnes zveřejnilo ministerstvo práce a sociálních věcí.   "Současné zvýšení nezaměstnanosti je způsobeno především přerušením sezonních prací," komentoval aktuální vývoj Jaroslav Minařík z příbramského úřadu práce. Podle něj se vedle toho také zaregistrovalo hodně živnostníků, kteří přerušili práce v zimním období.   Celkem bylo ke konci prosince na středočeských úřadech práce evidováno 54.716 uchazečů o zaměstnání. Nejvíce lidí bez práce bylo na Příbramsku, kde míra nezaměstnanosti meziměsíčně stoupla o 1,4 procentního bodu na 11 procent. Nejpříznivější situace je tradičně naopak v okolí Prahy.   khj mol  