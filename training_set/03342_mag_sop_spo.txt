 Bangladéšští žebráci vydělají na mistrovství světa v kriketu  --------------------    Ke zpravodajství: ilustrační FOTO ve Fotobance  ID foto: P200810020251901, F201101280102201   --------------------    Dháka 30. ledna (ČTK) - Na únorovém mistrovství světa v kriketu v bangladéšském Čitágáonu svým způsobem vydělají i tamní žebráci. Podle agentury AP budou od města dostávat peníze, aby během šampionátu neobtěžovali fanoušky a turisty v ulicích.   Zhruba tři stovky tělesně postižených žebráků budou denně dostávat 150 tak (asi 37 korun). "Budeme v tom pokračovat zhruba tři měsíce až do konce dubna," řekl starosta Manzurul Alam. Podle něj by měli žebráci v Čitágáonu během šampionátu dostávat také zdarma jídlo a oblečení.   pam  