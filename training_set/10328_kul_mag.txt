 George Clooney prý začne natáčet Ides of March v únoru  --------------------    Ke zpravodajství: FOTO ve Fotobance  ID foto: F201011180093201   --------------------    Cincinnati (USA) 12. ledna (ČTK) - Americký herec George Clooney začne natáčet svůj nový film Ides of March příští měsíc v Cincinnati. Šéf regionální filmové komise v Cincinnati Kristen Erwin uvedl, že scény se budou točit na dvou desítkách míst.   Clooney film nejen režíruje, ale také hraje demokratického guvernéra, který kandiduje v prezidentských volbách. Spolu s ním se ve filmu objeví Ryan Gosling, Marisa Tomeiová, Evan Rachel Woodová, Paul Giamatti a Philip Seymour Hoffman.   Erwin listu The Cincinnati Enquirer řekl, že přesné datum, kdy se film začne natáčet, stanoveno nebylo. Ale Clooneyho společnost Smokehouse Pictures zřídí v oblasti svoje zastoupení.   Otec George Clooneyho pracoval v televizních zprávách v Cincinnati a také psal sloupky do místních novin.   Podle předchozích agenturních informací by se film měl objevit na plátnech kin v prosinci.   ko kš    