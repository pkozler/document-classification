 Ředitelem obchodníka s energiemi Lumius se stal Miloň Vojnar  Praha 31. ledna (ČTK) - Ředitelem tuzemského obchodníka s elektřinou a plynem Lumius bude od února Miloň Vojnar (33). Ve společnosti působí Vojnar od roku 2006, v loňském roce vykonával funkci obchodního ředitele. V tiskové zprávě o tom dnes informovala mediální zástupkyně společnosti Lumius Liběna Nová.   Změna na pozici ředitele se uskuteční v rámci restrukturalizace firmy. Majitelem a jednatelem Lumius zůstává Pavel Miklas. Novým obchodním ředitelem se stal Martin Kročil.   Lumius odhaduje, že v loňském roce utržil osm miliard korun. Proti roku 2009 to představuje růst tržeb o dvě miliardy Kč. Zákazníkům firma loni dodala 3,4 terawatthodiny plynu a 2,4 TWh elektřiny.   Mezi významné odběratele firmy patří například kraj Vysočina, Pardubický a Plzeňský kraj či Správa Pražského hradu.   lko vju  