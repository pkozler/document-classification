 Autobus MHD se v Plzni srazil s automobilem; zraněné dvě osoby  Plzeň 17. ledna (ČTK) - Prázdný autobus MHD se dnes ráno v Plzni na Skvrňanech srazil s osobním automobilem, ve kterém byly zraněny dvě osoby. Spojovací silnice mezi Vejprnickou a Domažlickou ulicí je dočasně uzavřena, řekl ČTK řídící důstojník krajských hasičů Štefan Livinka.   Osobní vůz dostal na kopci smyk a narazil do autobusu. "Manželský pár si stěžoval na bolesti. Převezli jsme je kvůli vyloučení vážnějšího poranění na chirurgii do fakultní nemocnice. Autobus MHD jel prázdný, řidiči se nic nestalo," řekla mluvčí krajské záchranky Lenka Ptáčková.   Na místě zasahuje jedna jednotka požárníků.   vap jpt  