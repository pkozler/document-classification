 Právníci posoudí, zda je přímá volba starostů malých obcí ústavní  --------------------    Ke zpravodajství: FOTO/aktuality; AUDIO   Zprávu jsme upravili, v 3. odst. jsme doplnili další informace.   --------------------    Praha 5. ledna (ČTK) - Legislativní rada vlády bude v příštích týdnech posuzovat ústavnost návrhu na přímou volbu starostů v malých obcích. Novinářům to po jednání vlády řekl ministr vnitra Radek John (VV), jehož úřad kabinetu předložil analýzu takové změny. Přímá volba by se měla týkat obcí, v nichž se nevolí rada.   "V koaliční smlouvě byly obce do 1500 obyvatel. Ale to je nad 3000 obcí. Opravdu se musí velmi pečlivě a s naprostou jistotou vědět, že to nemůže být napadeno u Ústavního soudu a podobně," vysvětlil John postup vlády, která dnes jeho analýzu vzala na vědomí.   Mluvčí ministerstva vnitra Pavel Novák ČTK informoval o tom, že vláda schválila variantu, podle níž by přímá volba starostů byla připravena u obcí, v nichž se nevolí rada, a její kompetence tak vykonává starosta osobně. To by se podle Nováka mohlo týkat až 30 procent, tedy asi 2000 obcí.   Ústavní odborníky z legislativní rady vlády vnitro osloví už příští týden. Strany vládní koalice by chtěly, aby starosty v malých obcích, v nichž nevzniká obecní rada, lidé mohli vybírat od roku 2013.   jd har pba  