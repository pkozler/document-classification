 Alegorický průvod zahájí dnes studentský festival Zlomvaz  --------------------    Ke zpravodajství: FOTO/aktuality   --------------------    Praha 18. května (ČTK) - Cílem alegorického průvodu, který se vpodvečer vydá historickým centrem Prahy od Divadelní fakulty v Karlově ulici, bude Divadlo Archa. Právě tam bude totiž zahájen 18. ročník festivalu vysokých uměleckých škol České a Slovenské republiky nazvaný Zlomvaz.   Začátek této přehlídky bude věnován hudbě, konkrétně vystoupením zpěváka Dana Bárty, tria Roberta Balzara a skupiny Photolab.   Festival se bude konat ve Studiu Ypsilon a divadle DISK do 21. května. Jeho letošním tématem je úchylka zvaná voyeurismus a tradiční součástí soutěž o cenu časopisu Reflex.   Letos budou dvě a ocení nejlepší mužský a ženský jevištní výkon mladých adeptů herectví. Porota zhlédne celkem sedm absolventských inscenací divadelních fakult čtyř škol z Česka a Slovenska.   bor pba  