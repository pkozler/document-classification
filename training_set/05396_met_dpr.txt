 Na Vysočině ztěžuje dopravu zledovatělá vrstva sněhu a mlha  Jihlava 9. ledna (ČTK) - Dopravu na Vysočině ztěžuje místy zledovatělá vrstva sněhu a mlha. Podle dispečinku zimní služby cestářů jsou vozovky silnic první třídy převážně holé a po chemickém ošetření mokré, na silnicích druhé a třetí třídy leží zbytky ujetého sněhu. Se zvýšenou opatrností musejí jet řidiči i po dálnici D1. Její povrch je mokrý, na Žďársku je souvislá mlha.   V profesionálních meteorologických stanicích po ránu naměřili minus 1,5 až plus 5,5 stupně Celsia. Nejvíce mrzlo v Kostelní Myslové na jihozápadě kraje, kde varují před mrznoucí mlhou. Nejvyšší teplotu tentokrát hlásí ze severně ležícího Svratouchu ve Žďárských vrších.   Přes den bude zataženo s nízkou oblačností, která se bude místy přechodně protrhávat, zejména na západě. Místy bude mlha a ojediněle mrholení. Nejvyšší odpolední teploty budou plus dva až pět stupňů Celsia, na západě až plus sedm.   mi snm  