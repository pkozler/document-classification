 V Jablonci se loni narodilo rekordních 1384 dětí  --------------------    Ke zpravodajství: ilustrační FOTO ve Fotobance  ID foto: F201005070226001, F201004020108501, F201005070226601   --------------------    Jablonec nad Nisou 1. ledna (ČTK) - V Jablonci se loni narodilo rekordních 1384 dětí, o 49 než v roce 2009. Celkově přitom v Libereckém kraji i v celém Česku loni narozených dětí ubývalo. Za nárůst počtu narozených dětí vděčí jablonecká porodnice zejména zájmu matek z oblastí mimo Jablonecko, kterých rok od roku přibývá, řekla dnes ČTK mluvčí Nemocnice Jablonec Petra Krajinová.   Jablonecká nemocnice držela také loni a předloni primát, když se tam vždy narodilo první miminko nového roku. Obě to byla děvčátka a obě dostala jméno Eliška. I letos se tam jako první narodila holčička. Přišla na svět dvě minuty po půlnoci, na prvenství to ale tentokrát nestačilo. V Liberci se totiž už 43 sekund po půlnoci narodil malý Matyáš. "Naše holčička dostala jméno Lucie, měří 48 centimetrů a váží 3050 gramů," dodala Krajinová.   V Jablonci přišlo v roce 2009 na svět 1335 dětí, z toho 443 se narodilo matkám, které do jablonecké porodnice přijely z jiného regionu. Loni bylo mimojabloneckých dokonce 524, což je bezmála 40 procent. "Celkem se loni v Jablonci narodilo 717 kluků a 667 holčiček," řekla Krajinová. Rekordmanem byl chlapeček, který se narodil v říjnu s porodní váhou 4800 gramů a délkou 53 centimetrů. Ve 23 případech přišla na svět dvojčata.   Celkově už má ale Česká republika i Liberecký kraj podle statistiků babyboom za sebou. Narozených dětí ubývá. Za prvních devět měsíců loňského roku se podle informací z Českého statistického úřadu narodilo v Česku 88.700 dětí, což bylo o 1500 méně než v roce 2009. Podobný byl trend i v Libereckém kraji, kde do konce září přišlo na svět 3884 dětí, rok před tím jich bylo o 91 více.   ivc jpt           Počet narozených dětí opět převýší loňský rekord     Již dnes je jisté, že počet narozených dětí v jablonecké porodnici překročí loňské číslo, které dosáhlo 1 335. Prosinec letošního roku se stane rekordním již v tom, že se do poloviny měsíce narodilo pět dvojčat.     Dohromady se v letošním roce narodilo prozatím 17 dvojčat (v roce 2009 dvacet, v roce 2008 jedenáct). V poměru kluků a holek zvítězí letos zřejmě chlapci, kterých přišlo na svět 693, holčiček o 65 méně (628 holčiček). V loňském roce bylo kluků jen o 15 více.     „Uvidíme, zda první miminko roku 2011 bude opět zároveň prvním v Libereckém kraji, jako tomu bylo v předchozích dvou letech. Pokaždé to byla holčička a jmenovala se Eliška,“ řekla Petra Krajinová, tisková mluvčí nemocnice. Starosta města a další gratulanti přijdou šťastné mamince poblahopřát v pondělí 3. ledna v 10:00 hodin. Srdečně zveme i novináře. Informace o prvním miminku budu mít zajištěny na Nový rok od 8:00 hodin. Volat mi můžete na mobil 728 507 728.         Liberec - První děti roku 2011 v Libereckém kraji.         V Libereckém kraji se letos první dítě nového roku narodilo v Liberci. Malý Matyáš přišel na svět pouhých 43 sekund po půlnoci. Chlapeček měří 49 centimetrů a váží 2720 gramů. Jeho matka je z Hrádku nad Nisou, její jméno ale zatím nemůže nemocnice zveřejnit, protože k tomu nemá souhlas, řekla dnes ČTK mluvčí Krajské nemocnice v Liberci Alexandra Kittnerová.     Porodem těsně po půlnoci přišla zřejmě rodina o porodné, protože novela zákona o sociální podpoře podmínky k jeho přiznávání ode dneška mění. Zatímco ještě na Silvestra na něj měly nárok všechny ženy, které porodily dítě, od Nového roku ho dostávají pouze prvorodičky. Pro nárok se dále bude posuzovat příjem rodiny, který nesmí přesáhnout 2,4násobek životního minima. Zároveň se mění i podmínky pro rodičovské příspěvky.     Liberecká nemocnice letos konečně porazila porodnici v Jablonci, kde měli první miminka v posledních dvou letech. Vždy to byly holčičky a v obou případech dostaly jméno Eliška. I letos se tam jako první narodila holčička. Přišla na svět dvě minuty po půlnoci, na prvenství to ale nestačilo. "Holčička dostala jméno Lucie, měří 48 centimetrů a váží 3050 gramů, řekla mluvčí tamní nemocnice Petra Krajinová.     ivc jpt     ---      