 Potrestaný basketbalový kouč odpovídal novinářům pantomimou  Sofia 15. ledna (ČTK) - Svérázným způsobem zareagoval trenér basketbalistů Levski Sofia Konstantin Papazov na trest, který dostal od bulharské federace za své kritické výroky po zápase. Po pátečním ligovém utkání neřekl novinářům ani slovo, ale na jejich dotazy odpovídal pomocí pantomimy. Výhru 96:87 nad Spartakem Pleven okomentoval pouze pomocí gest.   "Mám povinnost odpovídat na otázky novinářů a myslím, že pochopili všechno, co jsem chtěl říct," řekl Papazov o den později agentuře Reuters. "Zdá se mi to jako dobrý nápad. Asi v tom budu pokračovat," uvedl kouč druhého týmu tabulky, který si pustil ústa na špacír po předchozím utkání s Rilski Sportist navzdory výhře 73:70 a dostal za to pokutu 2600 leva (32.000 korun).   ura nkr kš  