 Prvním miminkem roku 2011 v Pardubickém kraji je Richard z Holic  --------------------    Ke zpravodajství: ilustrační FOTO ve Fotobance  ID foto: F201005070226001, F201004020108501, F201005070226601   Doplnili jsme další informace ve 2. až 4. odstavci.   --------------------    Pardubice 1. ledna (ČTK) - Prvním miminkem letošního roku v Pardubickém kraji je Richard Drahoš z Holic na Pardubicku. Narodil se v 08:30 v nemocnici v Pardubicích. Vážil 3,78 kilogramu a měřil 52 centimetrů. Chlapec i maminka jsou v pořádku. ČTK to řekla mluvčí nemocnice Alice Štrajtová Štefková. Jiné děti se do dnešního dopoledne v nemocnicích v Pardubickém kraji nenarodily.   První letos narozené děti dostanou od pardubického hejtmanství a některých radnic dárky. První děvčátko a první chlapeček narození v roce 2011 v Pardubickém kraji obdrží od hejtmanství 5000 korun a drobný dárek, řekla ČTK mluvčí kraje Magdalena Navrátilová.   Řada maminek, kterým se dítě narodí v letošním roce, již ale nedostane porodné. Ode dneška se totiž mění podmínky pro jeho přiznání. Zatímco do konce loňského roku na něj měly nárok všechny ženy, které porodily dítě, od letoška to jsou pouze prvorodičky. Pro nárok se dále bude posuzovat příjem rodiny, který nesmí přesáhnout 2,4násobek životního minima.   Prvním novorozencem loňského roku se v Pardubickém kraji stal Jindřich Sádovský z Filipova u Hlinska. Narodil se 1. ledna 2010 v 05:55 v nemocnici v Chrudimi.   ry kš    