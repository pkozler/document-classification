 Jihočeské silnice jsou sjízdné se zvýšenou opatrností  České Budějovice 18. ledna (ČTK) - Silnice v jižních Čechách jsou sjízdné se zvýšenou opatrností. Na některých místech si podle cestářů řidiči musí dávat pozor na mlhy.   Teplota se na jihu Čech pohybuje v rozmezí od minus jeden až po plus pět stupňů Celsia. Silnice první třídy jsou většinou holé a vlhké. Na komunikacích druhé a třetí třídy na Písecku a Strakonicku mohou být místa, kam vytéká voda z okolí a tvoří se náledí.   Na Českobudějovicku po ránu meteorologové evidují dešťové přeháňky. Přes den má být zataženo s nízkou oblačností, místy se mnohou tvořit mlhy. Teploty se budou pohybovat od dvou do pěti stupňů Celsia. K večeru a v noci očekávají meteorologové déšť, v nadmořských výškách nad 1000 metrů sněžení.   rek mol  