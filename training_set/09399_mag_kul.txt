 Před 44 lety vyšla první deska skupiny The Doors  --------------------    Ke zpravodajství: FOTO ve Fotobance  ID foto: P201012030624801, P201007130896101, FO00310534   --------------------    Los Angeles/Praha 3. ledna (ČTK) - Před 44 lety vydala 4. ledna 1967 americká skupina The Doors své první album jednoduše pojmenované jen jménem skupiny. Deska s hity Light My Fire či The End odstartovala krátkou, ale oslnivou kariéru skupiny, která vznikla v roce 1965 v Los Angeles. Zakládajícími členy byli hráč na klávesové nástroje Ray Manzarek a zpěvák Jim Morrison, časem se přidali kytarista Robby Krieger a bubeník John Densmore. Charismatický Morrison vtiskl skupině svoje básnické vidění světa a téměř všechna pozornost fanoušků se soustředila právě na něj.   Poslední deskou natočenou s Morrisonem bylo L. A. Woman z roku 1971. Několik měsíců po jejím vydání Morrison zemřel. Zbylí tři členové pak dále koncertovali a nahrávali, po dvou letech se však skupina rozpadla. Manzarek a Krieger začali znovu společně vystupovat v roce 2002 pod názvem The Doors of the 21st Century. Densmore je však spolu s rodinou Morrisona za užívání názvu The Doors zažaloval. Proto svůj projekt přejmenovali nejprve na Riders on the Storm a v roce 2008 na Ray Manzarek and Robby Krieger of The Doors.   tom sat  