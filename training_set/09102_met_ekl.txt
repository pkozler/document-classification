 Ovzduší v Moravskoslezském kraji se zlepšilo  Ostrava 13. ledna (ČTK) - Průměrné koncentrace polétavého prachu v ovzduší klesly v Moravskoslezském kraji pod hranici povolených limitů, dál však trvá signál upozornění, který varuje před smogem. Meteorologové jej mohou odvolat až 24 hodin poté, co koncentrace dosáhnou povolených hodnot, a to by mělo být dnes odpoledne. Vyplývá to z informací Českého hydrometeorologického ústavu (ČHMÚ).   Limit průměrné denní koncentrace polétavého prachu ve vzduchu je 50 mikrogramů na metr krychlový. Údaje ze všech 15 měřicích stanic v kraji jsou dnes pod touto normou. Meteorologové nepředpokládají, že by se dnes měla situace výrazněji změnit.   Ovzduší v Moravskoslezském kraji je dlouhodobě mezi nejhoršími v Evropě. Zejména v zimě tam rozptylové podmínky bývají velmi špatné.     Stav ovzduší v Moravskoslezském kraji:     Město  Průměrné 24hodinové koncentrace PM10 v mikrogramech na metr krychlový (ve středu v 06:32)  Průměrné 24hodinové koncentrace PM10 v mikrogramech na metr krychlový (ve čtvrtek v 05:35)     Ostrava-Fifejdy  112  21     Ostrava-Zábřeh  135  18     Ostrava-Přívoz  107  27     Ostrava-Mariánské Hory  112  46     Ostrava-Bartovice   46     Opava  101  16     Studénka  57  22     Bohumín  120  31     Český Těšín  93  17     Havířov  114  19     Karviná  111  21     Orlová  72  18     Věřňovice  121  22     Frýdek-Místek  81  15     Třinec-Kanada  44  16     Třinec-Kosmos  36  20     zdroj: ČHMÚ     vpl jpt  