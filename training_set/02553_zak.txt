 Policie pátrá po čtrnáctiletém chlapci z Plzně  Plzeň 13. ledna (ČTK) - Policisté žádají veřejnost o pomoc při pátrání po čtrnáctiletém  Filipu Romanovi  z Plzně.  V době zmizení byl oblečen do černé zimní bundy, modrých riflí a u sebe měl batoh. Naposledy byl spatřen v okolí plzeňského Centrálního autobusového nádraží. Podle policie, která tuto informaci dnes zveřejnila na svém webu, je hoch v ohrožení.   Filip Roman je vysoký 176 až 178 centimetrů, má rovné hnědé vlasy a zelenošedé oči.   Hledaný odešel ve středu ve 13.20 hodin z 15. základní školy v Plzni - Skvrňanech, domů se však nevrátil.   Policie žádá každého, kdo by o pohřešovaném chlapci měl jakékoliv informace, aby volal přímo na linku 158 nebo kontaktoval nejbližší policejní služebnu.   hro    