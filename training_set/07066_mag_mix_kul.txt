 Rapper Eminem uvažuje o návratu na plátna kin  --------------------    Ke zpravodajství: FOTO ve Fotobance  ID foto: P201012020296001, P201002010142301, FO01183597   --------------------    Detroit (USA) 11. ledna (ČTK) - Americký rapper Eminem by mohl hrát v chystaném kriminálním thrilleru s názvem Random Acts of Violence. Napsal to magazín The Hollywood Reporter.   Umělcův mluvčí Dennis Dennehy zprávu potvrdil. Zatím prý ale není nic domluveno najisto a ani neexistuje žádný časový termín. V tiskové zprávě Dennehy uvedl, že zpěvákův produkční tým již nějaký čas na filmovém projektu pracuje. "Každý, kdo se na něm podílí, doufá, že se to uskuteční a že film vznikne," citovala AP zmíněný dokument.   Eminem ve filmu nehrál od roku 2002, kdy měl hlavní roli v částečně životopisném snímku 8. míle. Ten je rovněž považován za jeho oficiální debut, ačkoli se krátce představil v komedii Myčka (2001).   zpt dr  