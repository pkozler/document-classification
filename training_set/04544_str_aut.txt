 Řada automobilových technologií je překvapivě stará  --------------------    Ke zpravodajství: GRAFIKA   --------------------    Mannheim/Praha 27. ledna (ČTK) - Milníky ve vývoji aut a automobilismu:     1672 - Jezuitský misionář vlámského původu Ferdinand Verbiest navrhl nejstarší známý vůz s vlastním pohonem. Není však jisté, zda párou poháněný samohyb byl skutečně vyroben, nebo zůstalo pouze u nákresu.   1769 - Nejstarší prokazatelně fungující parní automobil sestrojil Francouz Nicolas-Joseph Cugnot. Dřevěná trojkolka měla sloužit armádě k převozu těžkých břemen, ale neosvědčila se.   1860 - Rakouský hodinář Christian Reithmann si nechal patentovat princip čtyřdobého spalovacího motoru. Nezávisle na něm dospěl k témuž výsledku i Francouz Alphonse Beau de Rochas.   1869 - Irka Mary Wardová se stala pravděpodobně první obětí dopravní nehody. Přejel ji parní vůz, z něhož vypadla.   1877 - Němec Nikolaus Otto si patentoval čtyřdobý motor na benzin.   1881 - Britovi Dugaldu Clerkovi byl udělen patent na dvoutaktní motor.   1885 - Američan Edward Claghorn obdržel patent na bezpečnostní pás. V roce 1959 si Švéd Nils Bohlin nechal patentovat dnes nejrozšířenější tříbodový bezpečnostní pás.   1886 - Carl Friedrich Benz získal patent na motorovou tříkolku, považovanou za první automobil.   1893 - Rudolf Diesel obdržel patent na vznětový motor.   1899 - První hybrid; vůz Lohner-Porsche Mixte měl spalovací motor sloužící jako generátor a elektromotory v kolech.   1904 - Společnost Sturtevant Mill Co. z amerického Bostonu představila první automatickou převodovku.   1905 - Švýcar Alfred Büchi si nechal patentovat turbodmychadlo. V osobních vozech se turbo začalo hojněji objevovat od 70. let minulého století.   1908 - Ford zahájil výrobu Modelu T, který se stal prvním masově vyráběným autem.   1913 - Henry Ford zavedl ve své továrně pásovou výrobu. Ta významně zrychlila a zlevnila produkci aut.   1922 - Italská automobilka Lancia přišla s revolučním modelem Lambda, prvním automobilem se samonosnou karoserií a nezávislým zavěšením předních kol.   1934 - Zřejmě první nárazový test provedla automobilka General Motors.   1936 - Veřejná premiéra prvních sériově vyráběných osobních aut s naftovým motorem: Mercedes-Benz 260 D, Hanomag Rekord a Citroën Rosalie.   1951 - Chrysler Imperial se stal prvním komerčně dostupným vozem s posilovačem řízení.   1952 - Američan John Hetrick vymyslel airbag.   1956 - Francouz Eugene Houdry obdržel patent na katalyzátor výfukových plynů.   1958 - V sériových vozech bylo poprvé nabídnuto elektronické vstřikování paliva, které postupně nahradilo karburátory.   1964 - Německá automobilka NSU začala prodávat první komerčně dostupný vůz s rotačním (wankelovým) motorem - NSU Spider.   1966 - Britský výrobce sportovních vozů Jensen představil model FF, první osobní vůz s protiblokovacím systémem brzd ABS a zároveň první silniční vůz s pohonem na všechna čtyři kola.   - Americký koncern General Motors představil Electrovan, první automobil poháněný elektřinou z palivových článků.   1997 - Začala výroba Toyoty Prius, prvního sériového vozu s hybridním pohonem.     Celosvětová výroba osobních aut v uplynulých desetiletích:     Rok:  Vyrobených kusů (v milionech):  Celkový počet aut ve světě (v milionech):     1950  8  53     1960  12,8  98     1970  22,5  193     1980  28,6  320     1990  36,3  445     2000  41,2  509     Zdroj: Earth Policy Institute     dto rmi  