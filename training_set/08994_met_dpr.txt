 Silnice na jihu Čech jsou sjízdné se zvýšenou opatrností  České Budějovice 22. ledna (ČTK) - Hlavní silnice v jižních Čechách jsou po chemickém ošetření sjízdné se zvýšenou opatrností. Na vozovkách nižších tříd většinou leží vrstva ujetého sněhu.   Teplota se na jihu Čech ráno pohybuje v rozmezí od minus čtyř stupňů v Českých Budějovicích do minus devívi stupňů Celsia na Churáňově na Prachaticku. Právě na Prachaticku a na Šumavě jsou silnice nižších tříd nejvíc pokryté sněhem, na Táborsku jsou tyto komunikace zledovatělé.   Přes den má být na jihu Čech oblačno až zataženo, místy jen ojediněle sněžit. Meteorologové očekávají teploty od minus čtyř do minus jednoho stupně Celsia.   rek mkv  