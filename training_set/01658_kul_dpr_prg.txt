 MK vyhlásilo část Nákladového nádraží Žižkov památkou  --------------------    Ke zpravodajství: FOTO ve Fotobance  ID foto: F201010080155701   --------------------    Praha 4. ledna (ČTK) - Ministerstvo kultury vyhlásilo část Nákladového nádraží Žižkov kulturní památkou. Rozhodnutí zatím není pravomocné, protože se majitel pozemku, České dráhy, proti rozhodnutí odvolal. Informovalo o tom Rádio Česko. Na místo nádraží chtějí developeři postavit byty a kanceláře, proti záměru protestují památkáři a místní občanská sdružení.   Památkáři chtějí funkcionalistickou průmyslovou stavbu opravit a zachovat pro další generace. Developeři usilují o výstavbu nových bytů. Nádražní budovy i infrastruktura chátrají už téměř devět let.   MK začalo posuzovat, zda by se nákladové nádraží mohlo stát památkou, loni v červnu. Proces prohlašování zahájilo na základě podnětu, který podal Národní památkový ústav (NPÚ) již v roce 2003.   V návrhu na prohlášení nádraží za památku ministerstvo psalo, že vybralo nejhodnotnější části navrženého souboru, podnět NPÚ shledalo důvodným a zahájilo řízení, na jehož konci by se nádražní budovy mohly stát kulturní památkou.   hck mkv  