 Bývalý švédský gólman Hedman dostal za sex s prostitutkou pokutu  --------------------    Ke zpravodajství: FOTO ve Fotobance  ID foto: FO02072971, FO00137289   --------------------    Stockholm 10. ledna (ČTK) - Za sex s prostitutkou zaplatí bývalý brankář švédské fotbalové reprezentace Magnus Hedman pokutu 340 eur (zhruba 8300 korun). Rozhodl o tom dnes soud ve Stockholmu, který změnil verdikt soudu nižší instance.   Hedman přiznal, že s ženou původem z Rumunska spal. Popřel však, že jí za sex zaplatil, což je ve Švédsku trestný čin. Nevěděl prý, že jde o prostitutku.   Sedmatřicetiletý gólman působil v AIK Stockholm, Coventry, Celtiku Glasgow a krátce v Chelsea. Za národní mužstvo odchytal 58 zápasů a v roce 1994 s ním získal překvapivý bronz na mistrovství světa.   K soudu musel Hedman po skončení kariéry už podruhé. V září 2009 dostal rovněž pokutu za to, že policie u něj při silniční kontrole zjistila alkohol a anabolické steroidy.   ura okr jnd  