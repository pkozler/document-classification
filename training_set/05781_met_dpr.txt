 Na Vysočině připadlo až deset centimetrů sněhu, silnice kloužou  Jihlava 26. ledna (ČTK) - Na Vysočině připadlo v noci na dnešek pět až deset centimetrů sněhu a stále sněží. Na silnicích se jezdí na ujetém nebo rozbředlém sněhu a klouže to. Všechny úseky jsou sjízdné s opatrností, uvedla krajská správa a údržba silnic. Teploty v kraji se ráno držely dva stupně pod nulou.   Silničáři jezdí s technikou od úterního večera. "Nasazeno bylo 115 sypačů a 58 traktorových radlic," doplnil dispečer krajské správy a údržby. Větší dopravní problémy podle něj teď nejsou hlášeny.   Podle meteorologů bude sněžit i přes den. Teploty se odpoledne mohou dostat mírně nad bod mrazu.   vst mol   