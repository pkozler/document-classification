 Do středních Čech jezdí více turistů, přibyli hlavně cizinci  Přidali jsme tabulku a doplnil další podrobnosti ve třetím odstavci.   --------------------    Praha 10. května (ČTK) - Ve středních Čechách přibylo turistů. V prvním čtvrtletí přenocovalo v hotelech a penzionech v regionu 109.280 hostů, což představuje proti stejnému období loňského roku nárůst o 8,6 procenta. Zvýšil se i počet přenocování, o 6,5 procenta na 252.838 noclehů. Vyplývá to z údajů, které dnes zveřejnil Český statistický úřad.   Bilanci zlepšili zejména zahraniční návštěvníci, jichž do středních Čech zavítalo 25.238. V meziročním srovnání to představuje nárůst o více než deset procent. Vedle cizinců se však zvýšil i počet domácích hostů, a to o 8,1 procento na 84.042.   Ubytovatelé v kraji vykázali za letošní 1. čtvrtletí 252.838 přenocování, ve srovnání se stejným obdobním loni o 6,5 procenta více. U zahraničních hostů se délka pobytu v průměru zvýšila o 23,6 procenta na 60.522 dní. Tuzemští rekreanti prodloužili dobu pobytu v kraji pouze o dvě procenta na 192.316 přenocování.   V Česku celkově přijelo o 8,5 procenta více hostů. Domácích o deset procent a zahraničních o sedm procent více. Bylo to celkem 2,4 milionu hostů.   Střední Čechy se loni potýkaly s úbytkem turistů. Pokles návštěvnosti potvrdili i správci památek.     Vývoj cestovního ruchu ve středočeském kraji za 1. čtvrtletí 2007 až 2011:       období  celkem hostů  zahraniční turisté     I/2011  109.280  25.238     I/2010  100.630  22.880     I/2009  97.754  21.679     I/2008  100.532  26.869     I/2007  105.755  32.450       zdorj: ČSÚ    zik vju  