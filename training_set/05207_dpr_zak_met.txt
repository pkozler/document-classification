 Na silnici u Huntířova na Děčínsku padaly stromy  Huntířov (Děčínsko) 1. ledna (ČTK) - Mezi obcemi Oleška a Ludvíkovice poblíž Huntířova na Děčínsku spadlo krátce před 18:00 na silnici několik stromů. Zřejmě nevydržely tíhu tajícího sněhu a zlomily se. ČTK to dnes potvrdil krajský policejní mluvčí Daniel Vítek.   Na místě policejní hlídka zjišťuje podrobnosti. "Pokud by ležely nějaké stromy přes silnici, policisté zavolají hasiče nebo správu silnic," dodal mluvčí. V takovém případě by silnice byla do odklizení stromů uzavřená.   van jpt  