 Dnešní sjezd SP lyžařek v Sestriere byl odložen na neděli  Sestriere (Itálie) 29. ledna (ČTK) - Dnešní závod ve sjezdu Světového poháru lyžařek v italském Sestriere byl přesunut na neděli. Důvodem byla špatná viditelnost zaviněná mlhou a hustým sněžením.   Sjezd měl původně začít v 10:30, kvůli špatným podmínkám však organizátoři start několikrát posunuli. Když se viditelnost nezlepšila, závod zrušili. Jet by se mělo v neděli, kdy je na programu také superkombinace.   V Sestriere, které mělo být pro lyžařky generálkou rychlostních disciplín na únorové mistrovství světa v Německu, byl už v pátek zrušen trénink na sjezd.   pam gi  