 Dopravu ve Zlínském kraji místy komplikuje souvislá mlha  Zlín 28. ledna (ČTK) - Dopravu ve Zlínském kraji místy komplikuje souvislá mlha. Řidiče překvapí zejména v některých úsecích na Uherskohradišťsku a Kroměřížsku. Ve vyšších polohách motoristé musejí počítat se zajetou vrstvou sněhu. Silničáři tak nabádají k opatrnosti, vyplývá z informací Ředitelství silnic a dálnic.   Velmi hustá mlha může v některých místech překvapit řidiče zejména na Kroměřížsku. Silničáři upozorňují, že v okrese je místy dohlednost jen do 50 metrů. Na silnicích nižších tříd ve vyšších polohách Zlínského kraje leží zajetá vrstva sněhu do pěti centimetrů, místy se na komunikacích objevují zbytky rozbředlého sněhu po chemickém ošetření.   Teplota v regionu se dnes ráno pohybuje od minus 17 do minus šesti stupňů Celsia.   slu mol  