 Seznam: Lidé loni nejvíc hledali Bílou a Davida  --------------------    Ke zpravodajství: ilustrační FOTO ve Fotobance  ID foto: FO01303454, F201011020297101   --------------------    Praha 31. ledna (ČTK) - Nejčastěji hledanou celebritou na českém internetu byla loni mezi ženami Lucie Bílá a mezi muži Michal David. V hudební kategorii porazila domácí Kabát zpěvačka Lady Gaga. Vyplývá to ze statistiky vyhledávání největšího tuzemského portálu Seznam.cz.   Největší zábavnou událostí byla pro uživatele internetu soutěž Česko Slovensko má talent, kterou vysílala televize Prima. Následuje konkurenční Talentmania a Čápi s mákem. Mezi filmy byl největší zájem o Avatara, Ženy v pokušení a Kajínka. Nejžádanějším seriálem byla Ordinace v růžové zahradě, Simpsonovi a Ulice.   Nejhledanější automobilovou značkou byla Škoda následovaná Fordem a Renaultem. V kategorii elektronika uživatelé hledali mobilní telefony, notebooky a digitální fotoaparáty.   Nejoblíbenějším ženským jménem byla podle výsledků vyhledávání Jana a mužským Petr. Mezi barvami vede černá, nejhledanějším městem byla Praha a státem Chorvatsko. Nejoblíbenějším sportem byl fotbal před hokejem a golfem.    Fulltextové hledání v rámci českého internetu je jednou ze služeb, kterou přináší Seznam.cz svým uživatelům. V jeho databázi je přes 350 milionů českých stránek a během jediného dne zpracovává až 17 milionů uživatelských dotazů. Ve špičce uživatelé na Seznam.cz vyhledávají až 400 dotazů za sekundu.   V roce 2010 nasadil Seznam.cz novou verzi vyhledávání. Hlavní změna spočívala v novém způsobu ukládání slov v databázi hledání.   jsa vju  