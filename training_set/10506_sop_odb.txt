 Statistici zveřejní data o tom, jak se daří sladit práci a rodinu  Praha 2. června (ČTK) - Český statistický úřad dnes zveřejní údaje o tom, jak se lidem v Česku daří sladit práci s rodinou. Statistici zjišťovali, jaký má péče o děti či seniory vliv na ekonomickou aktivitu členů domácnosti. Situaci v ČR srovnávali pak se stavem na Slovensku. Výsledky svých výzkumů představí i sociologický ústav.   Statistici zpracovávali údaje o českých domácnostech. Zajímalo je, kdo a jak se stará o děti či o další členy rodiny. Zaměřili se na to, jaké mají lidé možnosti uspořádat si podle potřeb pracovní dobu či práci kvůli opatrování potomků nebo seniorů na nějakou dobu přerušit.   Podle zástupců neziskových organizací pečují o děti či blízké v Česku hlavně ženy. Hůř kvůli tomu hledají uplatnění na trhu práce. Například zkrácené úvazky, které by měly situaci usnadnit, se příliš nevyužívají. Některé firmy se snaží svým pracovníkům a pracovnicím vycházet vstříc a umožňují jim mít pružnou pracovní dobu nebo třeba pracovat z domova.   ktk mkv  