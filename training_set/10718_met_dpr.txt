 Silnice na Vysočině jsou kvůli sněžení sjízdné s opatrností  Jihlava 3. ledna (ČTK) - Silnice na Vysočině jsou kvůli sněžení sjízdné s opatrností. Hlavní dopravní tahy a dálnice D1 jsou po chemickém ošetření mokré se zbytky rozbředlého sněhu. Silnice nižších tříd pokrývá zledovatělá sněhová vrstva krytá drtí, uvedla krajská správa a údržba silnic. K ránu byl v kraji pětistupňový mráz.   Na Vysočině se v posledních hodinách stalo několik nehod. Na dálnici D1 sjel do příkopu kamion na 122. kilometru směrem na Prahu. Auta havarovala také u Chotěboře a na Jihlavsku.   vst jpt    