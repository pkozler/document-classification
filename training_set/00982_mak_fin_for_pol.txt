 Závěry komise Kongresu USA, jež vyšetřovala finanční krizi  Washington 27. ledna (ČTK) - Závěry komise amerického Kongresu, která vyšetřovala příčiny a okolnosti finanční krize:     - krizi bylo možné předejít;     - rozsáhlá selhání finanční regulace a dohledu nad trhem měla ničivý dopad na stabilitu amerických finančních trhů;     - dramatická selhání vedení firem a správa rizik v mnoha systémové důležitých finančních institucích byly klíčovou příčinou této krize;     - kombinace bezmezného půjčování, riskantních investic a nedostatku transparentnosti nasměrovala finanční systém ke krizi;     - americká vláda byla na krizi špatně připravená a její nedůsledná reakce přispěla k nejistotě a panice na finančních trzích;     - nastalo systémové zhroucení odpovědnosti a etiky;     - zhroutily se standardy pro poskytování hypoték, v kanálech sloužících k zajištění hypotečních půjček se pak rozhořel a rozšířil plamen nákazy a krize;     - ke krizi výrazně přispěly tzv. deriváty obchodované přes přepážku, které nepodléhaly regulaci;     - důležitými součástmi mechanismu finanční destrukce byla selhání ratingových agentur.     zdroj: závěrečná  zpráva  Komise pro vyšetřování finanční krize     ČTK  