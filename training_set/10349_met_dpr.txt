 Na jihu Čech je na silnicích někde ledovka, jinde břečka  České Budějovice 8. ledna (ČTK) - Většina silnic na jihu Čech je dnes po ránu mokrá, v lesních úsecích leží zbytky zledovatělé vrstvy sněhu, zejména na Táborsku břečka. Na Strakonicku dopravu ztěžuje mlha, na Českobudějovicku dešťové přeháňky. Všechny silnice jsou sjízdné.   Na většině území kraje je zataženo. Teplota se pohybuje od jednoho stupně nad nulou na Strakonicku po plus šest stupňů na šumavském Churáňově. Přes přes den bude oblačno, zpočátku slabý déšť nebo mrholení, místy mlhy. Nejvyšší denní teploty budou plus čtyři až sedm stupňů Celsia, na Šumavě kolem pěti stupňů nad nulou.   mi snm  