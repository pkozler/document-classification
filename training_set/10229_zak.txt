 Přerovští policisté pátrají po čtrnáctiletém nezvěstném chlapci  --------------------    Ke zpravodajství: FOTO/aktuality   --------------------    Přerov 7. ledna (ČTK) - Přerovští policisté pátrají po čtrnáctiletém Štefanu Gaži. Chlapec je nezvěstný od středy. Pohybovat by se mohl na Hranicku, kde byl na návštěvě u svého otce. ČTK to dnes řekla přerovská policejní mluvčí Miluše Zajícová.   "Chlapec je drobnější postavy, vysoký 148 centimetrů, má krátké černé rovné vlasy. Stejnou má také barvu očí a na levé tváři má pihu," uvedla mluvčí.   Policisté žádají případné svědky o pomoc při pátrání. Informace o pohybu chlapce či k jeho výskytu mohou sdělit na každé policejní služebně, na lince 158 nebo na telefonním čísle 974 778 337.   ftv snm  