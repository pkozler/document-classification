 Na Vysočině v noci místy pršelo, silnice mohou namrzat  Jihlava 19. ledna (ČTK) - Na Vysočině v noci na dnešek pršelo, silnice jsou mokré a mohou namrzat. Vytvářet by se mohla i ledovka. Řidiči by měli jezdit opatrně, upozornila krajská správa a údržba silnic. Teploty v kraji se k ránu pohybovaly mírně nad nulou a foukal slabý vítr.   Přes den se podle meteorologů budou teploty pohybovat od jednoho do čtyř stupňů Celsia. Vyskytovat se budou přeháňky deště se sněhem.   vst jpt      