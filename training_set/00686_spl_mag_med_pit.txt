 Prima Cool v únoru odstartuje magazín o hrách Re–Play  --------------------    Ke zpravodajství: ilustrační FOTO ve Fotobance  ID foto: FO01317516, F200911290348101, FO01317515, FO00363878   --------------------    Praha 18. ledna (ČTK) - Nový magazín o počítačových hrách a herních konzolích připravila pro své diváky televize Prima Cool. První díl pravidelného sobotního pořadu nazvaného Re-Play uvede 5. února krátce po poledni. Další informace poskytne zájemcům i stejnojmenná webová stránka, informoval dnes ČTK mediální zástupce stanice Filip Sychra.   Magazín Re-Play se chce zaměřit na představení novinek, recenze herních titulů a chybět nebudou ani rozhovory, reportáže z výstav a z prostředí výrobců. O aktuálním dění v herním světě se mohou hráči dozvědět také na dnes spuštěné internetové stránce pořadu  www.re-play.cz .   Pořadem Re-Play bude diváky provázet bývalý šéfredaktor časopisu o PC hrách Score Mikoláš Tuček a Alžběta Trojanová, která vedla hráčský internetový server hratelne.cz. Tým pořadu doplní jako odborný poradce Jan Modrák, jenž se zaměří na tématiku herního průmyslu, a také designér známých herních titulů Viktor Bocan.   phg dr  