 V Petrohradě se propadla střecha supermarketu, jeden mrtvý  Doplnili jsme údaj o počtu obětí, detaily a v posledním odstavci background.   --------------------    Petrohrad (Rusko) 25. ledna (ČTK) - Pod tíhou sněhu se dnes večer prolomila skleněná střecha jednoho z velkých petrohradských obchodních center. Havárie si vyžádala jednoho mrtvého a dva zraněné.   Zhroucená střecha měla plochu 500 čtverečních metrů. Přivolaní hasiči z trosek vyprostili deset lidí, dva z nich odvezli do nemocnice a jednomu už nedokázali pomoci. Jeden ze zraněných je v kritickém stavu.   Obchodní středisko O'kej leží na severu Petrohradu. Podle očitých svědků se na střeše nahromadilo velké množství těžkého sněhu, který v okamžiku zhroucení střešní konstrukce údržbáři odstraňovali.   Podle ruských médií to během letošní zimy není poprvé, kdy museli v Petrohradě záchranáři zasahovat u podobné havárie. Před dvěma týdny se na severu města propadla střecha sportovního komplexu a zranila dva lidi.   Loni v únoru se pod tíhou sněhu krátce po sobě zřítily střechy veřejných budov v Orenburgu a Moskvě.   jas hej  