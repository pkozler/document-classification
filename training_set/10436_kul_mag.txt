 Harrison Ford by si rád ještě jednou zahrál Indiana Jonese  --------------------    Ke zpravodajství: FOTO ve Fotobance  ID foto: P201101130802901, F200805200089701, F200805180077901   --------------------    Madrid 14. ledna (ČTK) - Hollywoodská hvězda Harrison Ford si dovede představit, že by ještě jednou ztvárnil roli dobrodruha Indiana Jonese. "Nevěřím, že by mě role fyzicky zatížila," prohlásil osmašedesátiletý herec v Madridu při uvádění svého posledního filmu Hezké vstávání.   Jak napsala agentura WENN, Ford už navíc o novém filmu ze série příběhů Indiana Jonese mluvil s režisérem Georgem Lucasem, který je podepsaný i pod dosavadními čtyřmi snímky. Podle něj už Lucas pracuje na novém nápadu, který je podle něj doslova "perlou".   "George Lucas pracuje na perle mezi nápady a pokud z toho vzejde dobrý výsledek, jsem si jistý, že všichni rádi natočíme další film," řekl Ford.   Zatím posledním filmem z této série byl v roce 2008 Indiana Jones a Království křišťálové lebky, který následoval po trojici filmů Dobyvatelé ztracené archy (1981), Indiana Jones a Chrám zkázy (1984) a Indiana Jones a Poslední křížová výprava (1989).   dk dr    