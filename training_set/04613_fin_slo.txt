 TNS:Češi využívají úvěry na koupi elektroniky, Slováci na bydlení  Praha 7. ledna (ČTK) - Zatímco Češi využívají úvěry nejčastěji na vybavení domácnosti elektronikou, Slováci a Rumuni investují zejména do drobných úprav a rekonstrukcí bydlení a Maďaři do nákupu automobilu. Vyplývá to z výzkumu, který pro splátkovou společnost Cofidis provedla v uvedených zemích agentura pro výzkum trhu TNS Sofres.   Téměř 33 procent všech úvěrů Češi využívají ke koupi TV či hifi nebo jiné elektroniky pro domácnost, 25 procent úvěrů pak tvoří půjčky na pořízení nábytku a na domácí spotřebiče a 24 procent úvěry na koupi automobilu.   Slováci si stejně jako Rumuni nejvíce půjčují na menší rekonstrukce bydlení, na Slovensku je to 27 procent úvěrů, v Rumunsku dokonce 31 procent. Maďaři si berou nejčastěji úvěry na koupi automobilu (26 procent) a na vybavení domácnosti elektronikou (23 procent).   fd vju  