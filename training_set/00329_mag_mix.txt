 Výročí, která připadají na sobotu 29. ledna  Praha 28. ledna (ČTK) - Sobota 29. ledna je 29. dnem roku 2011, do konce roku zbývá 336 dní. V pražském Klementinu byla tento den naměřena nejvyšší teplota v roce 2002 (15,3 stupně C) a nejnižší v roce 1830 (minus 24,0 stupně C).   Svátek má Zdislava. Je to jméno slovanského původu, ženská podoba mužského jména Zdislav, které znamená "zde slavný" nebo "vytvořil (udělal) slávu". Dnes se vyskytuje zřídka, k jeho známým nositelkám z minulosti patří svatá Zdislava z Lemberka.     Pranostika:   Dlouhé střechýle (rampouchy) - dlouhý len.     Narozeniny slaví:   zakladatel československé elektronové mikroskopie Armin Delong (1925)   bývalý maďarský prezident Ferenc Mádl (1931)   astronom Luboš Kohoutek (1935)   australská spisovatelka a novinářka Germaine Greerová (1939)   americký herec Tom Selleck (1945)   slovenský skladatel a hráč na klávesové nástroje Marián Varga (1947)   jihoafrický jezdec formule 1 Jody Scheckter (1950)   americký bubeník Tommy Ramone, člen punkrockové skupiny Ramones (1952)   americká moderátorka Oprah Winfreyová (1954)   hokejový brankář Dominik Hašek (1965)   brazilský fotbalista Romário (1966)   producent, režisér a scenárista Petr Vachler (1966)   skokan do dálky Milan Gombala (1968)   americký herec, režisér a scenárista Edward Burns (1968)   tenista Cyril Suk (1967)   herec Pavel Liška (1972)   vnučka řeckého rejdaře Aristotela Onassise Athina Rousselová-Onassisová (1985)   zma sat  