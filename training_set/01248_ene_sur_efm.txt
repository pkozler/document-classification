 Jihomoravské plynárenské klesl zisk o pět pct na 1,9 miliardy Kč  Brno 6. května (ČTK) - Jihomoravské plynárenské ze skupiny RWE klesl loni čistý zisk o pět procent na 1,9 miliardy korun. Tržby z prodeje zemního plynu a ostatních služeb klesly o 1,493 miliardy na 17,658 miliardy korun. Zisk před zdaněním se snížil o 186 milionů na dvě miliardy Kč, informoval dnes ČTK regionální mluvčí RWE Jiří Bezděk.   Valná hromada dnes schválila rozdělení zisku včetně stanovení výše a způsobu výplaty dividend a přídělu do jednotlivých fondů. Na jednu akcii firma vyplatí dividendu 1265 korun před zdaněním.   Jihomoravská plynárenská loni prodala 17,84 milionu MWh zemního plynu. Z toho více než 6,41 milionu prodala velkoodběratelům, 2,89 milionu MWh maloodběratelům a cca 7,83 milionu MWh domácnostem. Při porovnání s rokem 2009 jde o pokles prodeje o 6,1 procenta. "Mezi hlavní příčiny patří úspory ve spotřebě na straně zákazníků a stále intenzivnější aktivita konkurence na trhu se zemním plynem," uvedl Bezděk.   Vliv těchto faktorů byl částečně kompenzován rozšířením poskytovaných služeb o prodej elektrické energie. Společnost v druhé polovině roku 2010 prodala celkem 3182 MWh elektřiny 2870 konečným odběratelům.   vrn mol  