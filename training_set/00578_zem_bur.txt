 Ceny komodit na Plodinové burze Brno se mění jen minimálně  Brno 3. května (ČTK) - Ceny komodit na Plodinové burze Brno se v posledních 14 dnech měnily pouze minimálně. U většiny komodit klesají. Změny dosahují pouze jednotek procent. Vyplývá to z informací Plodinové burzy Brno.   "V posledním sledovaném období je možné konstatovat snížení obchodní aktivity. Toto snížení má vliv také na snížení cen jednotlivých druhů komodit. Tato cenová úprava je však velmi malá," uvedl sekretář burzy Karel Zezula.   Například ceny pšenice krmné i potravinářské zůstaly na prakticky srovnatelné úrovni s minulým obdobím. Burza ale také zaznamenala poptávku po koupi pšenice krmné v rozsahu 500 tun za 5000 korun.   Plodinová burza Brno sleduje prodejní a nákupní ceny vybraných komodit pravidelně od roku 1995. Další burzovní seance se koná v úterý 17. května.     Ceny vybraných komodit na na Plodinové burze Brno za období od 19. dubna do 3. května 2011:      komodita  parita FCA  změna v pct  parita DDP  změna v pct     pšenice potravinářská  5517  -0,16  5630  -0,74     pšenice krmná  4766  0,44  4946  1,80     ječmen sladovnický  4712  -0,78  4839  -1,02     ječmen krmný  4110  -1,10  4225  -0,89     žito  4769  -0,35  5246  -1,76     kukuřice  5118  0,21  5256  0,00     hrách krmný  4366  -2,79  4678  -4,07     řepka olejná  10.607  -0,16  11.006  -0,09     zdroj: Plodinová burza Brno     Údaje se týkají obchodů promptních, tedy s dodávkou do 30 dní. Nejde o kótované ceny.   FCA - dopravu hradí kupující   DDP - dopravu hradí prodávající   vrn mol  