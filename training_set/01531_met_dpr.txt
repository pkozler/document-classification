 Na severu Olomouckého kraje leží místy na silnicích tající sníh  Olomouc 22. ledna (ČTK) - Na silnicích na severu Olomouckého kraje místy leží rozbředlý sníh či ujetá sněhová vrstva. Dopravu tam mohou komplikovat také sněhové přeháňky. Silničáři proto opět doporučují motoristům jízdu se zvýšenou opatrností. Vyplývá to z informací Ředitelství silnic a dálnic ČR.   Na ujetý sníh si řidiči musejí dávat pozor na regionálních silnicích ve vyšších polohách Šumperska a Jesenicka. Rozbředlý sníh leží místy na vozovkách prvních tříd na severu kraje. Silnice v níže položených regionech jsou většinou holé a vymrzlé.   Teploty se dnes ráno v Olomouckém kraji pohybují od minus osmi do jednoho stupně pod nulou.   orv mkv  