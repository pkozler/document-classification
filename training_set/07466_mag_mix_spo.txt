 Atletka Šestáková ukončila kariéru, čeká potomka  --------------------    Ke zpravodajství: FOTO ve Fotobance  ID foto: P200908150190201, P201007180334201   --------------------    Praha 26. ledna (ČTK) - Česká atletka Martina Šestáková, za svobodna Darmovzalová, čeká koncem srpna potomka a ukončila kariéru. Dvaatřicetiletá svěřenkyně trenéra Michala Pogányho z USK Praha se nechala slyšet, že její návrat do dálkařských a trojskokanských sektorů je velmi nepravděpodobný.   Šestáková se zúčastnila halových mistrovství Evropy v Madridu 2005 a v Turíně 2009, mistrovství světa v Helsinkách 2005 a v Berlíně 2009 i olympijských her v Pekingu. Všude skončila v kvalifikaci. Jejím osobním rekordem v dálce je 666 cm, v trojskoku má maximum 14,18 m.   alf nkr kš  