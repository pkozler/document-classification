 Thajsko zakázalo tetování náboženských symbolů turistům  --------------------    Ke zpravodajství: ilustrační FOTO ve Fotobance  ID foto:  F200811170070101    --------------------    Bangkok 3. června (ČTK) - Thajské ministerstvo kultury navrhlo zakázat turistům, aby si v zemi nechali tetovat náboženské symboly. Jak napsala agentura AP, úřad argumentoval tím, že jde o citlivou kulturní záležitost.   Ministr kultury Nipchit Intcharasombat uvedl, že jeho úřad obdržel stížnosti od obyvatel, že si svaté obrázky Buddhy nechávají tetovat na kůži nebuddhističtí návštěvníci Thajska.   Nipchit ve svém prohlášení na webových stránkách ministerstva uvedl, že "cizinci toto tetování vnímají jako módu...nemyslí na to, že by měli respektovat náboženství, nebo si nejsou vědomi"...že to může působit urážlivě. Vyzval proto tetovací salony, aby tuto praxi opustily.   Thajsko je převážně buddhistickou zemí. Ročně tuto zemi v jihovýchodní Asii navštíví miliony turistů.   kav kš  