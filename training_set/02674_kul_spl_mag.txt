 V Pardubickém kraji začne 20. května Festival muzejních nocí  --------------------    Ke zpravodajství: FOTO ve Fotobance  ID foto:  FO01264353 ,  F200901270112401    --------------------    Pardubice 14. května (ČTK) - Celkem 15 organizací se v Pardubickém kraji zapojí do letošního Festivalu muzejních nocí. Minulý rok jich bylo o šest méně. Sérii akcí odstartuje 20. května III. litomyšlská muzejní noc, festival skončí 20. června muzejní nocí Městského muzea ve Skutči na Chrudimsku, zjistila ČTK. V některých případech je vstup volný.   Většina muzeí nabízí veřejnosti v určitý den večerní a noční prohlídky. Vypravit se tak lze například 27. května od 19:00 do půlnoci do keltské expozice v zámku v Nasavrkách na Chrudimsku, pardubický zámek zase bude mít 25. května speciálně nasvícená a ozvučená nádvoří, rytířské sály, zámeckou věž i hradby, uskuteční se hudební, taneční a divadelní vystoupení.   Některé organizace připravily také zábavní program pro děti. Letohradské muzeum uvede 27. května pohádku v parku. V Ottendorferově domě ve Svitavách se bude 4. června provádět v dobových kostýmech.   K muzejnímu festivalu se připojila i Východočeská galerie v Pardubicích, v Domě U Jonáše se večer 25. května uskuteční komentovaná prohlídka nové výstavy Václava Boštíka a workshop.   Podrobný rozpis jednotlivých akcí lze najít na  www.cz-museums.cz .   dos hj  