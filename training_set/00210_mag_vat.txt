 V Rakousku byl za víc než milion eur vydražen fotoaparát Leica  --------------------    Ke zpravodajství: ilustrační FOTO ve Fotobance  ID foto:  F200911200165001 ,  F201008260354101    --------------------    Vídeň 28. května (ČTK) - Za rekordních 1,32 milionu eur (téměř 32,5 milionu korun) byl dnes ve Vídni vydražen fotoaparát značky Leica z roku 1923. Podle agentury AFP se tak stal nejdražším fotoaparátem na světě.   Dosažená cena byla překvapením i pro dražitele, kteří předpokládali, že fotoaparát se prodá za 350.000 až 450.000 eur.   Nový majitel je soukromý sběratel původem z Asie. Svou totožnost si ale přál uchovat v anonymitě, sdělila vídeňská organizátorka galerie Westlicht, která se těší jedné z nejlepších reputací na světě.   Vydražená Leica byla součástí série 25 prototypů vyrobených v roce 1923, tedy dva roky předtím, nežli se slavná německá značka začala komercializovat. Byla zaslána do New Yorku k patentování a jako taková se stala i první exportovanou.   Předchozí rekordní cena za vydražený fotografický aparát byla zaplacena v loňském roce za předchůdce tohoto přístroje - daguerrotyp z roku 1839. Nesl velmi vzácný podpis svého vynálezce, Francouze Jacquesa Daguerrea (1787-1851), připomněla galerie Westlicht. Majitele změnil za 732.000 eur.   hit jnd  