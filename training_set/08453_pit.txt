 Obchod v Tiscali Media bude od února řídit Michal Kubík  Praha 31. ledna (ČTK) - Novým obchodním ředitelem internetové firmy Tiscali Media bude od února Michal Kubík (29), který od roku 2001 působil na manažerských postech v Živnostenské bance, CeWeColor a Mafře. Nahradí Davida Martináska. Společnost to uvedla v tiskové zprávě.   Kubík se zároveň stane novým členem představenstva Tiscali Media. "Klientům chceme nabídnout velmi osobní přístup k potřebám. Výkon máme a umíme ho velmi dobře optimalizovat pro každého klienta jednotlivě. To nám nyní dává výhodnou pozici oproti ostatním portálům, které díky své velikosti tuto výhodu ztrácejí," uvedl Kubík.   Tiscali Media je provozovatelem portálu Tiscali.cz. Do jeho portfolia patří zejména servery Dokina.cz, Games.cz, Bonus.cz, Osobnosti.cz, HudebniSkupiny.cz, Doktorka.cz, SportStream.cz či NasePenize.cz. V České republice osloví měsíčně až 1,6 milionu unikátních uživatelů.   jsa vju  