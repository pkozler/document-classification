 U Opavy v pátek večer nepřežil cyklista srážku s autem  Opava 8. ledna (ČTK) - Cyklista nepřežil srážku s autem u Opavy. Nehoda se stala v pátek před 23:00 na silnici číslo 11 mezi obcemi Komárov a Nové Sedlice ve směru na Opavu, řekl ČTK dispečer Centra dopravních informací.   Na místě nehody probíhají záchranné a vyprošťovací práce. Ve směru na Opavu je přerušen provoz zhruba do jedné hodiny ranní a řídí jej policisté. Doprava je odkláněna ve směru na Opavu na Nové Sedlice - Suché Lazce - Komárov a naopak, uvedla policie.   vrk      