 Padělků eurových mincí loni přibylo o osm procent  Rozšířili jsme o TABULKU.   --------------------    Brusel 19. ledna (zpravodaj ČTK) - Počet padělaných mincí společné evropské měny euro, které se podařilo zadržet, loni proti předcházejícímu roku narostl o osm procent na 186.000 kusů. Informovala o tom dnes Evropská komise.   Padělatelé se nejvíce soustřeďují na mince v hodnotě dvou eur, které představují tři ze čtyř zadržených falzifikátů.   "Boj proti padělání peněz - ať už mincí nebo bankovek - je nesmírně důležitý pro naši ekonomiku i naši měnu," podotkl v prohlášení eurokomisař Algirdis Šemeta.   Množství zachycených padělků sice stouplo, komise ale soudí, že není žádný významný důvod k nějakým obavám. Počet padělků je totiž proti celkovému množství mincí velmi malý. V oběhu je kolem 16 miliard mincí tří nejvyšších hodnot (dvě a jedno euro a 50 eurocentů). Na jednu padělanou tak podle komise připadá 86.000 "poctivých" mincí.      Množství padělaných mincí, které byly zadrženy v oběhu v letech 2007 až 2010       Rok  mince v hodnotě 50 centů  jednoeurové mince  dvoueurové mince  celkem     2010               24.900               30.800               130.300               186.000                  2009               18.100             26.500               127.500               172.100                  2008               16.600               24.500               154.800               195.900                  2007               13.000               16.200               181.900               211.100                   zdroj: Evropská komise   pkt vju  