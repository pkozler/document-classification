 Internet v mobilu v tuzemsku využívá zhruba každý pátý Čech  --------------------    Ke zpravodajství: GRAFIKA   --------------------    Praha 4. května (ČTK) - Internet v mobilu v tuzemsku používá zhruba každý pátý Čech a podíl uživatelů stále roste. V současnosti má internet v mobilu 2,26 milionu uživatelů z celkem 13,4 milionu v tuzemsku aktivních SIM karet. Vyplývá to z dnešní prezentace Asociace provozovatelů mobilních sítí na konferenci Internet Advertising Conference 2011.   Nejvíce uživatelů internetu v mobilech má T-Mobile s podílem 41 procent, následuje Telefónica O2 s 36 procenty a Vodafone s 23 procenty. Podíly odpovídají zhruba rozvržení všech zákazníků u operátorů. Do statistiky operátoři zahrnují uživatele s aktivovaným datovým tarifem, kteří v březnu použili mobilní telefon alespoň jednou k prohlížení internetových stránek nebo stahování obsahu.   V loňském roce byl v Česku každý pátý prodaný mobilní telefon takzvaný smartphone, neboli telefon s operačním systémem. Převládá přitom operační systém Symbian od společnosti Nokia, následuje Android od firmy Google s 13 procenty a systém od společnosti Apple.   jsa dvd  