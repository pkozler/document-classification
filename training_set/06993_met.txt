 Vlna chladu v Indii si vyžádala dalších 13 mrtvých  --------------------    Ke zpravodajství: FOTO/aktuality   --------------------    Lakhnaú (Indie) 12. ledna (ČTK) - Teploty klesající k bodu mrazu si v severní Indii vyžádaly dalších 13 obětí na lidských životech. Vlna mrazivého počasí tak zabila už 129 lidí, píše dnes agentura AP.   Rtuť teploměru klesla v některých částech státu Uttarpradéš pod jeden stupeň Celsia. K mrznoucím lokalitám patří i město Ágra se slavným mauzoleem Tádžmahal.   V noci na dnešek zemřelo zimou v Uttarpradéši 13 lidí žijících na ulici, a to navzdory tomu, že úřady pro tyto lidi distribuovaly přikrývky a palivové dříví.   Většina obětí připadá na Uttarpradéš sousedící s Nepálem, ale 26 mrtvých registrují také sousední státy Bihár a Džharkhand a rovněž hlavní město Dillí.   Špatná viditelnost, jejíž vlastní příčinu ale agentura neupřesňuje, způsobila také výpadky v železniční dopravě v celé severní Indii. Do problémů se tak dostaly tisíce lidí závislých na hromadné dopravě.   hit hej  