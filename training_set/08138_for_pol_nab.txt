 V Saúdské Arábii zatčen ortodoxní islámský duchovní  Rijád 9. července (ČTK) - Saúdskoarabský islámský duchovní šajch Júsuf bin Abdalláh Ahmad, známý svými ortodoxními a rozporuplnými postoji, byl v pátek zatčen na východě Saúdské Arábie. S odvoláním na místní aktivisty to dnes uvedla agentura Reuters.   Abdalláh Ahmad byl zatčen ve městě Dammám, které je metropolí oblasti Hasa. "Úřady ho nyní vyslýchají. Důvodem může být to, že vyzval k propuštění politických vězňů," citoval Reuters jednoho z aktivistů.   Zatčený duchovní se například vyjadřuje proti zaměstnávání žen a vyzývá k přestavění hlavní mešity v poutní Mekce tak, aby muži a ženy byli zcela odděleni. Brojí proti místnímu režimu, který prosazuje umírněný islám a bojuje s extremismem.   pek hej  