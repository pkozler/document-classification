 Letošní první Středočech se narodil osm minut po půlnoci v Kolíně  --------------------    Ke zpravodajství: ilustrační FOTO ve Fotobance  ID foto: F201005070226001, F201004020108501, F201005070226601   --------------------    Praha 1. ledna (ČTK) - Ve středních Čechách se letos narodilo první dítě v kolínské nemocnici. Je jím chlapeček Jakub, který přišel na svět osm minut po půlnoci. ČTK to potvrdila mluvčí nemocnice Gabriela Uriková. Bližší informace o novorozeněti zatím neměla k dispozici.   Druhým letošním Středočechem je Václav, který se narodil v 0:30 v Rakovníku. "Je to pěkný kousek. Váží 4,2 kilogramu a měří 54 centimetrů," uvedla pracovnice gynekologicko-porodnického oddělení.   Třetí v pořadí je podle zjištění ČTK holčička Nelly, kterou přivítali v 01:05 v Mělníku. Po narození vážila 3,26 kilogramu a měřila 49 centimetrů. Ve 02:02 ji následovala Karolínka, která přišla na svět v brandýské nemocnici. O necelou hodinu později se ještě v Kladně narodil Josef.   Maminka letošního prvního Středočecha dostane podobně jako loni 10.000 korun. Dítě přijede podle mluvčí kraje Berill Maschekové přivítat hejtman nebo jeho náměstek, a to zřejmě v neděli kolem poledne.   Loni získal pomyslný titul prvního dítěte ve středních Čechách chlapeček jménem Chasan, který přišel na svět 13 minut po půlnoci v brandýské nemocnici. Jeho maminkou byla cizinka, která má v České republice dlouhodobý pobyt.   khj jpt  