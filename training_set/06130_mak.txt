 MF zveřejní loňský výsledek státního rozpočtu  Praha 3. ledna (ČTK) - Ministerstvo financí dnes zveřejní údaje o státním rozpočtu za loňský rok. Na konci listopadu schodek rozpočtu stoupl na 140,8 miliardy korun z říjnových 96,7 miliardy korun. Na celý loňský rok byl schválen rozpočet se schodkem 162,9 miliardy Kč. Ministerstvo financí však očekává, že skutečný výsledek bude lepší a dosáhne 155,6 miliardy korun.   Nižší schodek MF čeká díky úspoře úrokových nákladů státního dluhu. Vzhledem k relativně dobrému vývoji hospodaření státu vláda koncem listopadu uvolnila necelou miliardu korun ze "zmrazené" částky, kterou zatím ministerstva nemohla letos používat. Celková výše vázaných výdajů ministerstev v letošním rozpočtu činila 12 miliard korun.   Vláda v červenci schválila úspory v rozpočtu, které mají za cíl udržet letos deficit veřejných financí na 5,3 procenta hrubého domácího produktu.   Schválený rozpočet pro letošní rok počítá s poklesem deficitu oproti plánovanému výsledku minulého roku zhruba o 28 miliard korun na 135 miliard Kč.   V roce 2009 skončilo hospodaření státního rozpočtu se schodkem 192,4 miliardy korun při příjmech 974,6 miliardy korun a výdajích 1167 miliard korun.   mjr mol  