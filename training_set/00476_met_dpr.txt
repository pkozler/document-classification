 Sněhové přeháňky ve Středočeském kraji mohou ztížit dopravu  Praha 26. ledna (ČTK) - Sněhové přeháňky na většině území Středočeského kraje mohou dnes komplikovat dopravu. Všechny silnice jsou s opatrností sjízdné, na zbytky rozbředlého sněhu narazí řidiči i na dálnicích, vyplývá z informací Ředitelství silnic a dálnic.   Dálnice jsou převážně mokré, zbytky rozbředlého sněhu silničáři hlásí na D1 a D11. Pokrývá také většinu rychlostních komunikací a silnic prvních tříd. S ujetou vrstvou sněhu musejí motoristé počítat na Rakovnicku, s novým sněhem pak na Benešovsku, zejména na silnicích nižších tříd.   V kraji se ráno teplota pohybuje od minus dvou stupňů Celsia do jednoho stupně Celsia. Na většině území sněží a fouká slabý vítr.   zik mol  