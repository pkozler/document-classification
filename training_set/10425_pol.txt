 V Alžírsku vypukly nepokoje mládeže proti drahotě  Alžír 7. ledna (ČTK) - V Alžírsku vypukly ve čtvrtek na řadě míst nepokoje, které k večeru nabyly na intenzitě. Zejména v hlavním městě Alžíru, ale i na východě země mladí lidé na protest proti údajné drahotě stavěli barikády a zapalovali pneumatiky, bylo vyplundrováno několik obchodů a restaurací. Žádná zranění však zatím hlášena nejsou, napsala v noci na dnešek agentura AFP.   V chudinských čtvrtích Alžíru zasahovali policejní těžkooděnci proti davu za pomoci vodních děl a slzného plynu. Menší skupinky pak sváděly potyčky s policisty v dalších částech města, v luxusním centru pak vybily restauraci a klenotnictví. Na okraji města dav pobořil tramvajové depo, které bylo ve výstavbě.   Nepokoje jsou hlášeny také z měst ve východní části země. V Annabě poblíž hranice s Tuniskem podle zpravodaje AFP policisté uzavřeli kordonem přístup ke správním budovám departementu, jinak byla situace klidná.   Zatím nejsou hlášeny žádné oběti nepokojů ani zranění.   ik  