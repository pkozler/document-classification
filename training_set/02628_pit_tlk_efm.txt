 Nové oddělení korporátní komunikace O2 povede Dvořáková  Praha 4. května (ČTK) - Nově vytvořené oddělení korporátní komunikace Telefóniky O2 povede bývalá šéfka komunikace skupiny Ahold Dana Dvořáková. Do Telefóniky se vrací po téměř devíti letech. Firma to uvedla v tiskové zprávě.   Ve funkci bude Dvořáková zodpovědná za vztahy s veřejností, za oblast společenské odpovědnosti a Nadaci O2. Bude odpovědná přímo generálnímu řediteli a zároveň se stane jedním z členů výkonného výboru.   Dvořáková působila v Českém Telecomu, což byl předchozí název Telefóniky, sedm let. Potom vystřídala Všeobecnou uvěrovou banku na Slovensku, České aerolinie, Unipetrol a naposled Ahold.   Telefónica O2 má zhruba 4,9 milionu uživatelů mobilních služeb a 1,6 milionu pevných linek. Patří do španělské skupiny Telefónica.   jsa vju    