 Při nehodě na Českokrumlovsku asi zemřel řidič auta  Netřebice (Českokrumlovsko) 10. ledna (ČTK) - U Netřebic na Českokrumlovsku se dnes dopoledne srazil kamion s osobním autem, jehož řidič pravděpodobně zemřel. Frekventovaná silnice I/3 směrem na hraniční přechod s Rakouskem v Dolním Dvořišti je v místě nehody v obou směrech neprůjezdná. ČTK to řekla policejní mluvčí Michaela Pavlíčková.   "Policisté odklání dopravu od Českých Budějovic přes Holkov na Třebonín a Český Krumlov a směrem od Kaplice přes kaplické nádraží také směrem na Český Krumlov," uvedla Pavlíčková. Příčiny nehody zatím policie vyšetřuje.   rek mol  