 Grand Restaurant Festival se rozšiřuje také do sedmi měst regionů  --------------------    Ke zpravodajství: AUDIO; ilustrační FOTO ve Fotobance  ID foto: P201002260363301, F200912150258301, F200912030084901, F201007220139401   --------------------    Plzeň 4. ledna (ČTK) - Luxusní pokrmy ve špičkových restauracích za třetinové ceny ochutnají poprvé lidé z regionů díky druhému ročníku gastronomické přehlídky Grand Restaurant Festival. Zatímco loni se konala pouze v Praze, letos od 15. ledna do 15. února se rozšíří do 22 vybraných podniků v Brně, Ostravě, Plzni, Olomouci, Liberci, Karlových Varech a Nepomuku. V Praze se přihlásilo 20 restaurací. Novinářům to dnes řekl pořadatel gastronomické přehlídky a vydavatel gastronomického průvodce Grand Restaurant Pavel Maurer.   Restaurace nabídnou mistrovský kousek šéfkuchaře, nejlepší jídlo od maminky, regionální specialitu nebo celé degustační menu. "Snažili jsme se v každém městě vybrat restaurace, které patří do té vyšší kategorie a garantují, že to bude jídlo zajímavé za přitažlivé ceny od 200 do 600 Kč, přičemž to nejdražší menu je tříchodové. Všechny pokrmy se dostanou až na třetinové ceny," uvedl Maurer. Ve městech vybrali organizátoři restaurace různého typu, aby lidé nejedli pouze jeden druh kuchyně. V pěti podnicích v Plzni to bude kromě české italská a španělská kuchyně.   Loni přitáhl první ročník festivalu v Praze téměř 7100 lidí a přehlídka měla velký ohlas. "V 15 restauracích projedli asi 4,5 milionu korun. V době festivalu se přihlásily i restaurace z Brna a podobně, proto jsme se rozhodli ho rozšířit," dodal Maurer. Na další ročník už se hlásí Mariánské Lázně a Ústí nad Labem. Projekt je podle Maurera vymyšlen tak, aby se samofinancoval.   Zájemci se musejí zaregistrovat na webu www.grandrestaurantfestival.cz., kde si vyberou čas, cenu, druh ochutnávky a s kódem přijdou do restaurace. "Dnes v 8:00 bylo z 91.000 židlí ve všech restauracích už 5129 míst obsazeno, a to festival ještě ani nezačal. Některé restaurace v Praze už jsou plně vyprodané," uvedla Monika Maurerová, manželka Pavla Maurera.   "V Plzni chodím Na Spilku, kde si vždy pochutnám. Podobně U Mansfelda a na Parkáně. Mám rád restaurace, které dělají dobrá jídla k dobrému pivu," dodal Maurer, jenž má velmi rád jídlo své tchyně z Plzně, například řízky a "knedlo-zelo-vepřo".   Šéfkuchař z plzeňského hotelu Golden Fish Jiří Dvořák uvedl, že jídla koncipoval do krajových specialit a dodal jim hezkou moderní formu. "Myslím si, že to je velmi důležitý směr, kterým by se měly mimopražské restaurace ubírat," uvedl.   Václav Prokš dr  