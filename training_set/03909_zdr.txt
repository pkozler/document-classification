 Soubor protikorupčních opatřeních ministerstva zdravotnictví  --------------------    Ke zpravodajství: AUDIO   --------------------    Praha 20. ledna (ČTK) - Soubor protikorupčních opatření, jak je dnes představilo ministerstvo zdravotnictví.       Zadávání veřejných zakázek na ministerstvu zdravotnictví   - Všechny zakázky nad 50 000 Kč budou uveřejňovány v elektronickém systému veřejných zakázek   - Ministr bude schvalovat všechny zakázky nad 1 mil. Kč, do 1 mil. Kč je budou schvalovat náměstci ministra   - Budou probíhat analýzy potřebnosti veřejných zakázek   - Vznikne roční plán veřejných zakázek   - Smlouvy budou uveřejňovány na internetu       Přímo řízené organizace ministerstva zdravotnictví     Základní pilíře   - Deklarace obecných zásad postupu zadavatelů při zadávání veřejných zakázek podle zákona č. 137/2006 Sb., o veřejných zakázkách, směřujících k maximální transparentnosti a otevřenosti zadávacích řízení a kontrola jejich dodržování.   - Jasná pravidla pro vztahy mezi dodavateli a zdravotnickými zařízeními v oblasti sponzoringu a obchodně-závazkových vztazích.   - Zavedení a kultivace registru referenčních cen vybraných léků, speciálního zdravotnického materiálu a zdravotnické techniky a jejich uveřejňování na webu ministerstva.     Obecné zásady v rámci zadávacích řízení   - V případě, že předmět veřejné zakázky umožňuje dílčí plnění, bude vždy aplikováno s cílem umožnit plnění veřejné zakázky maximálnímu počtu uchazečů a minimalizovat tak tzv. generální dodávky (kompletátorské).   - Zvolené kvalifikační předpoklady pro uchazeče o veřejnou zakázku a jejich rozsah budou vždy odpovídat hodnotě a povaze předmětu plnění, respektive jeho částí.   - V rámci otvírání obálek bude vždy zveřejněna nabídková cena uchazečů.   - Při hodnocení nabídek budou dodržovány zásady hospodárnosti, efektivity a účelnosti, které by měly vynakládání veřejných prostředků charakterizovat. V případě omezeného počtu uchazečů o veřejnou zakázku bude dosažená nabídková cena posuzována vzhledem k ceně obvyklé a zadávací řízení případně opakováno.   - V případě, že je možno přesně a jednoznačně stanovit technické parametry předmětu plnění veřejné zakázky, smluvní podmínky a jeho medicínský účel, bude vždy jediným hodnotícím kritériem cena.   - V případě, že povaha předmětu plnění toto umožňuje, bude použit institut elektronické aukce.   - V zadávací dokumentaci bude vždy uvedeno, že uchazeč souhlasí se zveřejněním všech náležitostí případného smluvního vztahu.   - Zadavatel vždy zpřístupní plné znění zadávací dokumentace na svých internetových stránkách a následně budou zveřejněny i výsledky zadávacího řízení (nejvýhodnější nabídka, cena).     Jasná pravidla v oblasti sponzoringu a obchodně-závazkových vztahů   - Postupně omezit a od roku 2012 zcela znemožnit přijímání sponzorských darů od subjektů, které jsou uchazeči či dodavateli organizace v rámci veřejných zakázek (včetně úhrady účasti na odborných akcích).   - Úhrada jakékoli činnosti zaměstnance organizace (včetně úhrad služebních cest) subjekty, které jsou uchazeči či dodavateli organizace v rámci veřejných zakázek je nepřípustná, pokud nejde o činnost, která je podložena dlouhodobou smlouvou.   - Účelové hrazení pracovních cest "na jméno" je nepřípustné.     Zavedení a kultivace registru referenčních cen   - Povinný reporting přímo řízených organizací o cenách dosažených v rámci zadávacích řízení ve vybraných komoditách včetně zpětných bonusů.   - Zavedení institutu tzv. maximální ceny v rámci zadávacích řízení - cena stanovená na základě reportingu všech přímo řízených organizací.   - Zveřejnění "referenční ceny" (tedy průměrné ceny vybraných komodit dosahované v rámci přímo řízených organizací.   - Použití systému tzv. "centrálního nákupu" v odůvodněných případech, a to včetně nákupů zdravotnické techniky.     Změna zákona o regulaci reklamy   Omezení kongresové turistiky   - Setkání odborníků - pouze v České republice; zahraniční kongresy - jen s aktivní účastí     Vymezení průzkumů trhu   - Mimo bezpečnostních lékových studií musí být bezplatné     Sankce   - Více odpovídající povaze a významu deliktu princip "shovívavosti"     Zdroj:  www.mze.cz    ČTK  