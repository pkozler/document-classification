 Majitel AAA Auto Denny loni zvýšil svůj podíl na 76,4 procenta  Doplnili jsme informaci o vývoji kurzu akcií AAA ve 2. odstavci a přidali informace ve 4. odstavci.   --------------------    Praha 28. června (ČTK) - Majoritní vlastník AAA Auto Anthony Denny v minulém roce odkoupil 2,4 procenta akcií své společnosti a celkově tak ovládá téměř 76,4 akcií firmy. Denny vlastní přímo 2,6 procenta a zbytek přes svou společnost Automotive Industries. ČTK to dnes řekla mluvčí AAA Auto Dana Pavlousková.   Pro drobné akcionáře se získáním podílu podle dřívějších informací nic nezmění, protože valná hromada nerozhodla o zpětném odkupu akcií. Cena akcií AAA Auto na českém trhu se loni zvýšila o zhruba devět korun na současných zhruba 22,80 Kč.   "V souvislosti s prohlášením z dubna 2009 o záměru nakoupit kolem pěti procent emitovaných akcií společnosti lze předpokládat, že pan Denny bude v nákupech pokračovat," dodala Pavlousková.   AAA Auto provozuje 25 poboček v ČR a na Slovensku včetně dvou bazarů Auto Diskont. Denny před třemi lety nabídl přes 26 procent akcií společnosti na burzách v ČR a Maďarsku. Při úpisu se akcie prodávaly okolo 55 korun za kus.   Skupina v roce 2009 vykázala zisk 1,2 milionu eur, tedy asi 30 milionů korun, zatímco v roce 2008 skončila ve ztrátě 35 milionů eur. Loňské prodejní výsledky oznámí v úterý.   jsa dvd  