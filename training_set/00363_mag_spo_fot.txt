 Za zlepšené výsledky fotbalistů West Hamu prý může trenérova šála  --------------------    Ke zpravodajství: FOTO ve Fotobance  ID foto: F201004140275201, F201011130268701   --------------------    Londýn 5. ledna (ČTK) - Za zlepšenými výsledky fotbalistů West Hamu není žádný speciální trénink ani příprava. Podle trenéra londýnského klubu Avrama Granta přinesla týmu štěstí šála, kterou izraelský kouč začal nosit na zápasy.   "Dal mi ji kustod Bob Oteng, protože když jsme hráli proti Manchesteru United, byla velká zima. Po zápase už nám ale bylo dobře, zahřálo nás vítězství," připomněl Grant listopadové čtvrtfinále Ligového poháru, ve kterém West Ham porazil Manchester United 4:0.   Navzdory vítězství nad favoritem ale Grant šálu v klubových barvách odložil a následovaly porážky se Sunderlandem, Manchesterem City a remíza s Blackburnem. Izraelský trenér si ji proto vzal zpátky a tým, ve kterém nastupuje i český záložník Radoslav Kováč, v lize najednou dvakrát vyhrál a jednou remizoval.   Grant sílu šťastného talismanu nepodceňuje, protože něco podobného zažil kdysi při působení v Maccabi Tel Aviv. "Tehdy jsem nosil pořád stejné oblečení. Vyhráli jsme jedenáct zápasů, ale pak už to nešlo, věci hrozně zapáchaly. Jenže jak jsem šaty vyměnil, tak jsme prohráli. Majitel mi pak za to také vynadal," dodal.   pam gi dr  