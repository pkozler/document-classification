 Výročí, která připadají na středu 12. ledna  Praha 11. ledna (ČTK) - Středa 12. ledna je 12. dnem roku 2011, do konce roku zbývá 353 dní. V pražském Klementinu byla tento den naměřena nejvyšší teplota v roce 1993 (17,4 stupně C) a nejnižší v roce 1799 (minus 21,3 stupně C).   Svátek má Pravoslav. Je to novější slovanské jméno, které se vykládá jako "slavící právo, slavný právem". K jeho známým nositelům patřili malíř Kotík nebo violoncellista Sádlo.     Pranostika:   Když v lednu včely vyletují, nedobrý rok ohlašují.     Narozeniny slaví:   šachista Vlastimil Hort (1944)   americký boxer Joe Frazier (1944)   japonský spisovatel Haruki Murakami (1949)   čínský režisér Wayne Wang (1949)   americká herečka Kirstie Alleyová (1951)   divadelní režisér Miroslav Krobot (1951)   německý hudebník Blixa Bargeld, zakladatel skupiny Einstürzende Neubauten (1959)   švédský zpěvák a kytarista Per Gessle, člen dua Roxette (1959)   švédský lyžař, čtyřnásobný olympijský vítěz Gunde Svan (1962)   zakladatel společnosti Amazon.com, Američan Jeff Bezos (1964)   francouzský herec Olivier Martinez (1966)   bývalá manželka někdejšího člena skupiny Beatles Paula McCartneyho Heather Millsová (1968)   moderátorka Jolana Voldánová (1969)   britská zpěvačka Mel C, členka skupiny Spice Girls (1974)   modelka a herečka Bára Nimcová (1976).   fjf sat  