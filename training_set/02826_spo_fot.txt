 Ostravští fotbalisté porazili v Chorvatsku Karlovac 3:2  Žminj (Chorvatsko) 31. ledna (ČTK) - Fotbalisté Ostravy porazili v úvodním přípravném utkání herního soustředění v Chorvatsku NK Karlovac 3:2. Góly šestému celku chorvatské ligy vstřelili Neves, Frejlach a Zeher.   Baník měl lepší vstup do zápasu a po poločase vedl 2:0. Soupeř pak už jen marně dotahoval. Na jeho snížení odpověděl Zeher, Karlovac pak z penalty upravil na konečných 2:3.   "S výkonem týmu jsem spokojen, i když samozřejmě rezervy tam pořád vidím. Tentokrát jsme hráli prakticky bez střídání, do hry se zapojilo dvanáct hráčů a po našem třetím gólu už bylo znát, že jsme v plné přípravě. Pohyb už byl takový těžší," řekl pro klubový web trenér Karol Marko.   Už v úterý Ostrava nastoupí proti slovinské Ajdovščině.   lrm ura  