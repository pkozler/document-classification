 V Petrohradě se propadla střecha obchodního centra  Petrohrad (Rusko) 25. ledna (ČTK) - Pod tíhou sněhu se dnes večer prolomila střecha jednoho z velkých petrohradských obchodních center. Záchranáři se obávají, že v troskách jsou zranění lidé.   Zhroucená střecha měla plochu 500 čtverečních metrů. Přivolaní hasiči zatím vyprostili deset lidí, podle prvních zpráv si neštěstí nevyžádalo žádné oběti na životech. Počet zraněných se upřesňuje.   Obchodní středisko O'kej leží na severu Petrohradu. V době neštěstí se na jeho střeše podle očitých svědků nahromadilo velké množství těžkého sněhu.   jas hej  