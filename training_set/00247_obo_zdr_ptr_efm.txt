 SZPI nechala zavřít Kaufland v Kolíně, u potravin byl myší trus  Brno/Kolín 2. května (ČTK) - Státní zemědělská a potravinářská inspekce (SZPI) dnes nechala uzavřít provozovnu společnosti Kaufland na ulici Benešova v Kolíně. Inspektoři nalezli v prostorách prodejny myší trus. ČTK o tom informoval Michal Spáčil z tiskového oddělení inspekce.   Podle něj byl myší trus nalezen "na ploše prodejny i v regálech s balenými potravinami". "Některé obaly byly poškozené," podotkl mluvčí.   Inspektoři do prodejny znovu zamíří v úterý. "Pokud zjistí, že nedostatky byly odstraněny, bude poté prodejna opět otevřena," dodal Spáčil.   Z obdobných důvodů uzavřel ve čtvrtek pražský inspektorát SZPI prodejnu Albert na Praze 9. V pátek povolil její otevření poté, co firma situaci napravila.   lab jpt      