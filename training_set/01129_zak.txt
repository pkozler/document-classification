 Za kuplířství a týrání udělil jihlavský soud muži osm let vězení  --------------------    Ke zpravodajství: FOTO/aktuality   --------------------    Jihlava 11. ledna (ČTK) - Osm let ve věznici se zvýšenou ostrahou by měl strávit třiatřicetiletý Leon Přibyl z Jihlavska. Okresní soud ho tam poslal za trestné činy týrání osoby žijící ve společném bytě, kuplířství, vydírání a znásilnění. Spolu s ním byli za znásilnění odsouzeni i další tři obžalovaní. Rozsudek zatím není právomocný.   Státní zástupce si k odvolání ponechal lhůtu na rozmyšlenou, všichni obžalovaní se proti rozsudku odvolali. Osmadvacetiletý Radek Dostál by za znásilnění a porušování domovní svobody měl jít na tři roky do vězení s ostrahou, stejně jako třiatřicetiletý Ladislav Gažo. Pětapadesátiletý Milan Eidrna odešel od soudu s podmíněným trestem odnětí svobody na dva a půl roku. "S konečnou platností bude rozhodovat jihlavská pobočka krajského soudu v Brně," řekl ČTK soudce Zdeněk Chalupa.   Přibyl žil s mentálně retardovanou jednatřicetiletou družkou, která podle posudku dosahuje úrovně desetiletého dítěte. Podle obžaloby ji dlouhodobě bil a jinak týral, a to i v době, kdy byla těhotná. Nutil ji k prostituci, prodával ji řidičům kamionů. Pod hrozbami bití ji také nutil k uzavření úvěrové smlouvy a peníze jí bral.   Za úplatu ji podle žalobce poskytl ke znásilnění kamarádům v restauraci i v areálu psychiatrické léčebny, když tam byla hospitalizovaná. V bytě ji pod hrozbou násilí poskytl k sexu dalším obžalovaným.   bjr snm  