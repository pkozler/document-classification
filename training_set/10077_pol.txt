 Muhammad Baradej - dlouholetý šéf MAAE a nositel Nobelovy ceny  --------------------    Ke zpravodajství: FOTO ve Fotobance  ID foto: P200811110548901   --------------------    Káhira/Praha 30. ledna (ČTK) - Vizitka hlavního egyptského opozičního vůdce Muhammada Baradeje (68), který byl dnes podle tiskových agentur zmocněn k vyjednávání s egyptským prezidentem Husním Mubarakem:     - Narodil se 17. června 1942 v Káhiře.   - Jako syn právníka rovněž studoval práva se zaměřením na mezinárodní právo, nejdříve na univerzitě v Káhiře a pak na Newyorské univerzitě, kde získal doktorát (1974).   - Kariéru zahájil v roce 1964 jako diplomat, za Egypt sloužil například v pobočkách OSN v New Yorku a v Ženevě. Působil také na ministerstvu zahraničí.   - V Mezinárodní agentuře pro atomovou energii (MAAE) začal působit od roku 1984. Postupně se vypracoval až na šéfa agentury, kterým byl od prosince 1997 až do listopadu 2009. O čtvrtý mandát se již nechtěl ucházet.   - Byl přívržencem tvrdého postoje Washingtonu k Íránu kvůli jeho jadernému programu. Írán se podle něj snaží vyrobit atomovou bombu, aby získal postavení velmoci na Blízkém východě.   - Proslulost si Baradej získal v roce 2003, kdy odmítl americké argumenty o iráckém jaderném programu, které se nakonec ukázaly jako nepravdivé.   - Do egyptského politického života se zapojil již loni, kdy se spekulovalo o jeho možné kandidatuře na prezidenta.   - V roce 2005 se spolu s MAAE stal držitelem Nobelovy ceny za mír za úsilí o nešíření jaderných zbraní ve světě. Stal se tak čtvrtým Egypťanem, který toto ocenění získal.   - Baradej je ženatý a má dceru a syna.   mav mik        