 Dva mrtví při přestřelce v nočním baru v americkém Baltimore  Baltimore (USA) 9. ledna (ČTK) - Dva lidé byli dnes nad ránem zastřeleni v nočním klubu v americkém městě Baltimore. Jednou z obětí je třiatřicetiletý policista. Další čtyři lidé byli při střelbě zraněni, oznámila agentura AP.   Policisté byli povoláni do nočního klubu, kde po příjezdu zjistili, že se střílelo při velké rvačce, jejímiž účastníky byli jiní policisté. Není jasné, zda se střílelo jen z policejních zbraní, anebo zda střílel i někdo z jiných návštěvníků diskotéky v nočním podniku.   Nikdo nebyl zatčen a policie střelbu vyšetřuje. Podle agenturních zpráv střelba nemá žádnou souvislost ze sobotní střelbou na jiném místě USA v Tucsonu, kde bylo zabito šest lidí a vážně zraněna kongresmanka Gabriella Giffordsová.   jf ank  