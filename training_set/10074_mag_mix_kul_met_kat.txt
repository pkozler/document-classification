 Jolieová a Pitt darovali 500.000 dolarů na obnovu Joplinu  --------------------    Ke zpravodajství: FOTO ve Fotobance  ID foto:  P201105310701801F201106070426701 ,  F201105240361201    --------------------    Joplin (USA) 13. června (ČTK) - Americký filmový pár Angelina Jolieová a Brad Pitt darovali ze svého nadačního fondu 500.000 dolarů na obnovu tornádem zpustošeného města Joplin v jihovýchodním Missouri. Informuje o tom agentura AP.   Pitt na jihovýchodě státu Missouri vyrůstal a v tiskovém prohlášení uvedl, že tam strávil většinu svého dětství a "ví, že tamní lidé jsou mimořádně houževnatí a nezdolní".   Tornádo, které město Joplin zasáhlo 22. května, zničilo přes 8000 domů a na 400 obchodních objektů. Podle dosavadních údajů si řádění živlu vyžádalo 151 obětí na životech.   jf dr      