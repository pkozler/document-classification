 V Telči lidé uvidí v sobotu už potřetí Veteránskou revui  --------------------    Ke zpravodajství: AUDIO; FOTO ve Fotobance  ID foto:  P200905090272401 ,  FO00402565    --------------------    Telč (Jihlavsko) 3. května (ČTK) - Historické automobily a motocykly, ale také bicykly i další historickou techniku a přehlídku dobového oblečení uvidí v sobotu lidé v Telči na Jihlavsku při třetím ročníku Veteránské revue. Pořádá ji recesistický Spolek telčských velocipedistů. Víkend bude v Telči bohatý i na další společenské a kulturní události. Novinářům to dnes řekla mluvčí radnice Věra Peichlová.   "Děti se mohou zúčastnit rybářských závodů na rybníku Nadymák, milovníci přírody se mohou vydat za ptačím zpěvem, uskuteční se také veřejná střelecká soutěž," uvedla Peichlová.   Veteráni se začnou na náměstí Zachariáše z Hradce sjíždět už od rána, kolem 13:00 akci zahájí telčský dixieland. Lidé uvidí módní přehlídku dobového oblečení z 20. let minulého století, mohou si osahat veterány a popovídat si o nich s majiteli. "Uslyší i píseň, kterou kromě kapely doprovodí nastartovaný dobový traktor," podotkl Jan Wimmer ze Spolku telčských velocipedistů. Pořadatelé ocení nejstarší exponát a nejvzdálenějšího účastníka.   Veteránská revue vznikla před třemi lety. Podle Wimmera je nutné, aby se na nádherném renesančním telčském náměstí stále něco dělo. "Vytáhli jsme tehdy proto naše historické dopravní prostředky, pozvali přátele a loni už bylo na náměstí přes 120 veteránských aut a motorek a přes 50 velocipédů," řekl Wimmer.   Podobný počet očekávají organizátoři i letos, bude však záležet na počasí. "Veteránských akcí se na jaře pořádá hodně, majitelé špičkových historických vozů jezdí většinou na vyhlášené akce ve větších centrech. Těžko říci předem, kdo a s čím přijede," dodal Wimmer. Historická vozidla mají povolený vjezd na náměstí Zachariáše z Hradce po celý den.   Jaroslav Buček dr              