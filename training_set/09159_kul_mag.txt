 Colin Firth má na hollywoodském chodníku slávy vlastní hvězdu  --------------------    Ke zpravodajství: VIDEO; FOTO/aktuality  ID foto: P201101140257601, P201101140258101, P201101140257701  Video:  http://multimedia.ctk.cz/cs/video/document/4243356/colin-firth-ma-na-hollywoodskem-chodniku-slavy-hvezdu    Doplnili jsme odkaz na video; text nezměněn.   --------------------    Los Angeles 14. ledna (ČTK) - Britský herec Colin Firth má na proslulém hollywoodském chodníku slávy vlastní hvězdu. Plaketa s jeho jménem byla odhalena ve čtvrtek, napsala agentura DPA.   Firthova hvězda je 2429. v pořadí, která byla na bulváru v centru města umístěna. Padesátiletý herec se slavnostní ceremonie zúčastnil spolu se svou manželkou Livií a kolegou Guyem Pearcem. Usazení desky s jásotem uvítaly stovky fanoušků.   V současnosti je možné na plátnech kin zhlédnout Firthův poslední herecký počin v historickém dramatu s názvem The King's Speech (Králova řeč). Ztvárnil v něm roli zadrhávajícího prince a pozdějšího anglického krále Jiřího VI., otce současné královny Alžběty II.   Snímek ale není jen o potížích prince s koktáním. Děj se odehrává na pozadí krize, kdy jeho bratr, král Edward VIII. v roce 1936 abdikuje, aby si mohl vzít rozvedenou Američanku Wallis Simpsonovou. Vévoda z Yorku se tak stane králem Jiřím VI. v době, kdy je země na prahu války s Hitlerem a potřebuje sjednocující hlas. Film vrcholí klíčovým rozhlasovým projevem k národu poté, co Británie vstoupila do války.   Firt může za tuto roli získat Zlatý glóbus. Snímek byl totiž nominován na sedm cen včetně kategorií nejlepšího dramatického filmu a nejlepšího herce a herečky v hlavní roli. Zda se mu to podaří, bude jasné v noci na pondělí, kdy se v Hollywoodu ocenění udělují.   zpt kš  