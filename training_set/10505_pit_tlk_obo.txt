 Počet lidí s mobilem v Číně překonal v dubnu 900 milionů  Paříž 24. května (ČTK) - Počet uživatelů mobilních telefonů v Číně na konci dubna překonal hranici 900 milionů. Lidí s mobilem třetí generace bylo kolem 70 milionů, uvedlo dnes na internetu čínské ministerstvo průmyslu a informací.   V lednu měla nejlidnatější země světa 870 milionů lidí s aktivním mobilním telefonem a lidí s technologiemi 3G bylo 52 milionů. V dubnu počet vzrostl na 900,39 milionu a 67,57 milionu, zpřesnilo ministerstvo.   V prvním čtvrtletí se tržby čínských telekomunikací meziročně zvýšily o 9,4 procenta na 308,36 miliardy jüanů (téměř 825 miliard Kč).   Podobně uvedla čínská vláda, že za minulý týden vzrostl počet čínských uživatelů internetu o 20 milionů na 477 milionů, napsala agentura AFP.   pok jw  