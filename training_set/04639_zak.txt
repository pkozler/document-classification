 Výbuch kotle vážně zranil majitelku domu v Heřmanově Městci  Doplnili jsme vyjádření hasičů v 3. odstavci.   --------------------    Heřmanův Městec (Chrudimsko) 11. ledna (ČTK) - Při výbuchu kotle na tuhá paliva v rodinném domě v Heřmanově Městci byla dnes dopoledne vážně zraněna jednapadesátiletá žena. Do nemocnice ji musel transportovat přivolaný vrtulník. ČTK to řekl mluvčí chrudimské police Jiří Tesař.   "Zraněná je majitelka domu. Příčiny události se zatím vyšetřují," uvedl Tesař.   Podle mluvčí krajských hasičů Venduly Horákové byla příčinou výbuchu prasklá trubka u kotle. "Majitelka manipulovala s kotlem, zřejmě chtěla přiložit do kamen, po chvíli praskla trubka u kotle a pára ženu opařila," uvedla Horáková.   Nikdo jiný při explozi zraněn nebyl, výše škody zatím nebyla vyčíslena. Dům ani okolní budovy nebyly vážněji poškozeny.   dos sap  