 Na horských cestách na východě Čech leží ujetý sníh  Hradec Králové 29. ledna (ČTK) - V Královéhradeckém a Pardubickém kraji leží na horských silnicích až deseticentimetrová vrstva ujetého sněhu, která je místy zledovatělá. Při mlhách se může na silnicích tvořit námraza. Hlavní silniční tahy byly dnes ráno většinou suché, teploty někde klesly až k minus 16 stupňům Celsia. ČTK to zjistila u silničářů v regionu.   Na řadě silnic nižších tříd leží ujetý sníh, který může být zledovatělý. Řidiči by proto měli být opatrní. Dnes by mělo být na východě Čech jasno nebo zataženo s nízkou inverzní oblačností. Teploty by se měly pohybovat několik stupňů pod nulou.   ry pba  