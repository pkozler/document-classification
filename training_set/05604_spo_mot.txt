 Čtyřkolkář Macháček pokračuje v Dakaru s čtyřhodinovou penalizací  --------------------    Ke zpravodajství: FOTO/aktuality   --------------------    Iquique (Chile) 7. ledna (ČTK) - Josef Macháček dodatečně přišel na Rallye Dakar o třetí místo ve čtvrteční etapě, protože od pořadatelů dostal čtyřhodinovou penalizaci. Znamená to pro něj propad celkovým pořadím ze čtvrtého na sedmé místo, na čtvrtou pozici se díky tomu posunul jeho týmový kolega Martin Plechatý. Jemu připadla i čtvrteční bronzová příčka.   Macháček tak do dnešní šesté etapy o délce 721 kilometrů vyrazil už s pětihodinovým mankem na vedoucího Alejandra Patronelliho z Argentiny, kategorie čtyřkolek tak bude mít s největší pravděpodobností ve třetím roce od vzniku svého samostatného hodnocení třetího vítěze. Macháček už na svůj triumf z roku 2009 naváže jen stěží, obhájce loňského prvenství Marcos Patronelli odstoupil ve čtvrtém soutěžním dnu.   gi pam  