 Do oddělení komunikace Allianz přešla Koutská z České pojišťovny  Praha 3. ledna (ČTK) - Do oddělení komunikace pojišťovny Allianz nastoupila od ledna Dagmar Koutská (44). Do Allianz přišla z České pojišťovny, kde dlouhá léta pracovala v tiskovém odboru. Allianz o tom dnes informovala ČTK v tiskové zprávě.   Koutská tak doplnila tým externí a interní komunikace Allianz, jehož vedení se loni v září ujal její dlouholetý kolega z České pojišťovny Václav Bálek.   Allianz pojišťovna je stoprocentní dceřinou společností Allianz New Europe Holding GmbH a součástí přední světové pojišťovací skupiny Allianz SE. Na český trh vstoupila v roce 1993 a vybudovala si pozici jedné ze tří největších českých pojišťoven.   fd dvd  