 Aršík známek z roku 1865 se v Hongkongu prodal za 14,7 milionu Kč  Hongkong (Čína) 24. ledna (ČTK) - Za rekordní sumu 820.000 dolarů (téměř 14,7 milionu korun) se v Hongkongu o víkendu vydražil aršík čtyř známek, které tu byly vydány v roce 1865. K jejich vysoké ceně přispěla tisková chyba v barevnosti aršíku, díky níž se prodal za sumu, která je zatím nejvyšší pro známky vydané v této bývalé britské kolonii, napsala dnes agentura AFP.   Aršík olivově zelené barvy se známkami nesoucími portrét královny Viktorie má nominální hodnotu 96 centů.   Kromě známek se o víkendu v Hongkongu, který patří k Mekkám aukčního světa, dražila například sbírka drahých vín britského muzikálového skladatele Andrewa Lloyd Webbera, která se prodala za celkovou sumu zhruba 5,6 milionu dolarů (100 milionů korun).   dk jnd  