 Nejstarší Afroameričanka v USA zemřela ve věku 113 let  Shreveport (USA) 15. ledna (ČTK) - Žena z americké Louisiany, o které se předpokládá, že byla nejstarším člověkem afro-amerického původu žijícím v USA a jedním z posledních dětí otroků, zemřela ve věku 113 let. Napsala to agentura AP   Úřad koronera potvrdil, že Mississippi  Winnová  zemřela v pátek v pečovatelském domě v Shreveportu.   Podle vyšetřovatele Miltona Carrolla zatím nemůže být vydána zpráva o příčině jejího úmrtí.   Robert Young z gerontologické výzkumné skupiny řekl, že Winnová byla jedním ze dvou známých lidí v USA, jejichž rodiče se téměř jistě narodili do otroctví, protože dokumenty ukazují, že se narodili před koncem občanské války. Praneteř Mary C. Hollinsová ale tvrdí, že Winnová o tom nikdy nehovořila.   Hollinsová říká, že Winnová se těšila dobrému zdraví a do poslední chvíle byla i duševně svěží.   ko        