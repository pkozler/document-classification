 České Budějovice testují šest zahraničních fotbalistů  České Budějovice 11. ledna (ČTK) - Fotbalové České Budějovice budou v tomto týdnu testovat hned šest zahraničních hráčů. Na zkoušku do Dynama přicházejí tři Srbové, ruský záložník nebo obránce Grigorij Chirkin a dvojice Estonců Sander Puri, Taijo Teniste. O jejich případném angažování se rozhodne v dalších dnech.   Zřejmě nejznámějším z celé šestice je ofenzivní záložník Puri, který patří ke stabilním členům estonské reprezentace. Za národní tým odehrál 27 zápasů a vstřelil dvě branky. V současnosti působí v řecké Larisse, kde je spoluhráčem českého útočníka Jana Blažka.   České Budějovice dosud během zimní přestávky získaly beka nebo záložníka Petra Macha z Mladé Boleslavi.   pha nkr  