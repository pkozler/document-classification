 Zemřel úspěšný německý filmový producent Bernd Eichinger  --------------------    Ke zpravodajství: FOTO ve Fotobance  ID foto: F200911170398301, FO02042639, FO01333475   --------------------    Los Angeles 25. ledna (ČTK) - Známý německý filmový producent Bernd Eichinger, který působil delší dobu také v USA, zemřel v pondělí večer ve svém domě v Hollywoodu. Eichingerovi bylo 61 let. Oznámila to dnes agentura DPA s odvoláním na informace producentovy firmy Constantin Film.   Příčinou úmrtí byl infarkt, který Eichingera postihl při večeři v kruhu rodiny a přátel. Rodilý Mnichovan měl v Hollywoodu své druhé bydliště.   Eichinger jednoznačně patří k nejúspěšnějším německým producentům, kteří plně prorazili i ve světě. Na svém kontě má například snímky Baader Meinhof Komplex o teroru levičácké organizace RAF, středověká detektivka Jméno růže s Seanem Connerym jako mnichem-detektivem, pohádkový Nekonečný příběh a film o konci Adolfa Hitlera a nacistického režimu Pád Třetí říše.   ik kš  