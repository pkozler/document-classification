 V USA se budou vysílat dosud nezveřejněné rozhovory s Kennedyovou  --------------------    Ke zpravodajství: FOTO ve Fotobance  ID foto:  FO01356542 ,  F201104280436001    --------------------    New York 27. května (ČTK) - Americká televize ABC odvysílá několik dosud nezveřejněných rozhovorů ze 60. let minulého století, v nichž Jacqueline Kennedyová mluví o svém životě s manželem a bývalým americkým prezidentem Johnem F. Kennedym. Oznámila to agentura Reuters.   Bývalá první dáma USA poskytla v roce 1964 historikovi Arthuru M. Schlesingerori mladšímu sedm rozhovorů, které dohromady vydají na osm hodin nahrávek. Televize a rádia sítě ABC je budou od září vysílat ve zkrácené verzi.   "Moje matka brala velmi vážně povinnost zachovat a dokumentovat historii administrativy mého otce - a výsledkem jsou tyto rozhovory," řekla dcera Kennedyových Caroline, která nahrávky dala k dispozici.   Rozhovory se zabývají řadou témat, včetně prvních politických kampaní Kennedyho, kubánskou raketovou krizí nebo posledními dny Kennedyho v Bílém domě.   Nakladatelství Hyperion chce nahrávky vydat i jako přílohu knihy o bývalé první dámě, jejíž předmluvu píše dcera Caroline.   Jacqueline Kennedyová se po smrti svého muže, který byl zastřelen v texaském Dallasu v roce 1963, vdala za řeckého magnáta Aristotela Onassise. Žena, která je považována za jednu z nejkrásnějších prvních dam americké historie, zemřela na rakovinu v roce 1994.   mtw dr  