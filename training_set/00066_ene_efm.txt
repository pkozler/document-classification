 Čistý zisk ČEZ ve čtvrtletí klesl o 1,7 procenta na 17,2 mld. Kč  --------------------    Ke zpravodajství: GRAFIKA   --------------------    Praha 10. května (ČTK) - Čistý zisk energetické společnosti ČEZ klesl v prvním čtvrtletí meziročně o 1,7 procenta na 17,2 miliardy korun. Tržby se naopak meziročně zvýšily o 5,1 procenta na 56,8 miliardy korun. Firma to dnes oznámila na webových stránkách.   Provozní zisk před odpisy (EBITDA) meziročně poklesl o 2,6 procenta na 26,6 miliardy korun. Provozní výsledek hospodaření (EBIT) se meziročně snížil o 5,2 procenta na 20,6 miliardy korun.   ČEZ je největší česká energetická firma, jejím majoritním akcionářem je stát, který drží přes ministerstvo financí 66 procent akcií. Společnost zaměstnává kolem 20.000 lidí, dalších asi 13.000 zaměstnanců má v zahraničí. Za rok 2010 firmě ČEZ meziročně klesl zisk o devět procent na 47,2 miliardy korun.   jap mha  