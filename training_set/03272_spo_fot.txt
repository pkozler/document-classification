 Fotbalový Stuttgart získal útočníka Okazakiho  Berlín 30. ledna (ČTK) - Fotbalisty Stuttgartu posílil japonský útočník Šindži Okazaki. S předposledním týmem německé ligy den po triumfu na mistrovství Asie podepsal podle agentury Reuters smlouvu do června 2014.   Čtyřiadvacetiletý Okazaki do Stuttgartu přišel z japonského Šimizu po skončení smlouvy zadarmo. V reprezentaci má na kontě 40 zápasů a 21 gólů. Na asijském šampionátu pomohl Okazaki Japonsku třemi góly k rekordnímu čtvrtému titulu.   pam nkr  