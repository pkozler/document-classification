 Nová řada iMac má rychlejší procesory, lepší kamery a nový port  --------------------    Ke zpravodajství: FOTO/aktuality   --------------------    New York 3. května (ČTK) - Americká počítačová firma Apple inovovala řadu stolních počítačů iMac. Podnik dnes uvedl, že nové přístroje vybavil rychlejšími procesory, kamerami s vyšším rozlišením a novým typem datového portu.   Všechny nové iMaky mají čtyřjádrové procesory Intel, které byly k dispozici jako lepší varianta standardních duálních procesorů předchozí generace. Apple uvádí, že jsou nové modely rychlejší až o 70 procent.   Nový iMac s displejem 54,61 centimetru má jeden port Thunderbolt, který je schopen přenášet data rychlostí až 20krát vyšší než současné porty USB. Přístroj se dá také připojit na dodatečné monitory. iMac s displejem 68,58 centimetru pak má dva tyto porty.   Apple zavedla porty Thunderbolt na laptopy MacBook Pro v únoru letošního roku. Thunderbolt vyvinula americká společnost Intel.   Ceny přístrojů s menším displejem začínají na 1199 dolarech (19.540 Kč) a větší model na 1699 USD. Apple naposledy inovovala řadu iMac v říjnu 2009, napsala agentura AP.   pok vju  