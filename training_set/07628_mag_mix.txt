 Ne tak docela záhadný kruh v obilí přitahuje v Indonésii davy  --------------------    Ke zpravodajství: FOTO/aktuality   --------------------    Jakarta 25. ledna (ČTK) - Tisíce zvědavců se nahrnuly do centrální Indonésie, kam je přitahuje "kruh v obilí". A to přesto, že je vcelku jasné, že vznikl lidskou rukou a nikoli, jak se snaží naznačovat některé zvěsti, vlivem UFO. Informovala o tom dnes agentura AP.   Pečlivě propracovaný obrazec, který vypadá jako květina a je široký zhruba 70 metrů, už přitáhl tolik lidí, že policie obkroužila místo nálezu žlutou páskou - a vesničané začali vybírat vstupné.   Guntur Purwanto, stařešina vesnice Jogotirto v okrsku Sleman, novinářům řekl, že obrazec se objevil o víkendu uprostřed zeleného rýžového pole. Na místě už se zastavili i uznávaní astronomové, zaměstnanci indonéského úřadu pro vesmírný výzkum i činitelé jaderné agentury. A všichni se shodli, že nalezený kruh rozhodně není dílem mimozemšťanů.   dk dr  