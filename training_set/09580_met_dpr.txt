 Ve Zlínském kraji zůstává sníh na silnicích v horských oblastech  Zlín 12. ledna (ČTK) - Ve Zlínském kraji zůstávají zbytky sněhu na silnicích nižších tříd v horských oblastech. Motoristé s nimi dnes ráno musí počítat ve vyšších polohách Valašska, kde na cestách leží zbytky zledovatělého sněhu do tří centimetrů. Vyplývá to z informací Ředitelství silnic a dálnic ČR.   Zbylé komunikace v kraji, hlavní tahy i silnice nižších tříd, jsou většinou holé a vlhké či mokré. Silničáři přesto při jízdě doporučují opatrnost. Ve Zlínském kraji je dnes ráno zataženo, místy mrholí a vane slabý vítr. Teploty se pohybují od jednoho do čtyř stupňů Celsia.   Meteorologové předpovídají na půlku ledna oteplení až na 11 stupňů Celsia, poté by se až do konce měsíce měly denní teploty pohybovat kolem nuly. Typické zimní počasí nepřinese podle předpovědí ani začátek února.   jav mol  