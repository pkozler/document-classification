 Dopravu v Olomouckém kraji komplikuje mlha i zledovatělý sníh  Olomouc 29. ledna (ČTK) - Silnice v Olomouckém kraji jsou dnes ráno sjízdné s opatrností. Dopravu místy komplikuje mlha. Na inertně udržovaných vozovkách od středních poloh leží ujetá nesouvislá vrstva zledovatělého sněhu krytá posypem. Vyplývá to informací Ředitelství silnic a dálnic ČR.   Mlha dnes ráno komplikuje dopravu na Prostějovsku, kde je kvůli ní dohlednost do 100 metrů. Na Šumpersku silničáři varují před nízkou oblačností, která může namrzat. Motoristé tak musejí být opatrní nejen na vedlejších komunikacích. Nebezpečí lokálního namrzání totiž hrozí i na rychlostních komunikacích.   Teplota v regionu se dnes ráno pohybuje od minus 15 do minus pěti stupňů Celsia.   slu pba  