  Ke zpravodajství: FOTO/aktuality; PROFIL   Do 30 minut vydáme PROFIL s výběrem zajímavostí o dlouhověkých lidech v Česku a ve světě.   ------------------------------    V Kroměříži zemřela nejstarší obyvatelka Česka, bylo jí 107 let  --------------------    Ke zpravodajství: FOTO/aktuality; PROFIL   --------------------    Kroměříž 26. ledna (ČTK) - V Kroměříži dnes dopoledne zemřela nejstarší obyvatelka Česka Marie Smejkalová. ČTK to řekla starostka města Daniela Hebnarová. Smejkalová loni v září oslavila 107 let, o měsíc později se ještě zúčastnila komunálních a senátních voleb.   Marie Smejkalová se narodila 12. září 1903, v den svých narozenin tak slavila i svátek. Narodila se do habsburské monarchie, zažila první republiku i obě světové války. Mohla také sledovat začátky a rozvoj Baťových závodů nebo vzestupy a pády všech prezidentů země.   Rodné Kroměříži zůstala věrná. Celý život žila v přízemním domku, se kterým sousedí tovární budova. V ní měla rodina Smejkalové obuvnickou výrobu ještě krátce po druhé světové válce. Po znárodnění v roce 1948 v ní žena pracovala jako dělnice.   Prakticky do posledních okamžiků byla vitální a zajímala se o dění okolo sebe. Sledovala politiku a podporovala pravicovou ODS. Při svých posledních volbách uvedla, že "pokud si pamatuje, nevynechala ani jedny". Recept na dlouhověkost měla jednoduchý - slivovici do čaje, hodně dobrého jídla, pohody a spoustu lidí okolo sebe.   jav snm  