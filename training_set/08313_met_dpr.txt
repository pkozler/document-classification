 Na regionálních silnicích Vysočiny leží sníh, mohou být i návěje  Jihlava 5. ledna (ČTK) - Na silnicích nižších tříd v kraji Vysočina leží zledovatělá vrstva sněhu krytá drtí, sjízdné jsou s opatrností. Hlavní tahy a dálnice D1 jsou většinou holé a vymrzlé, uvedla krajská správa a údržba silnic. Místy fouká silnější vítr a ve vyšších polohách kraje se mohou vytvářet sněhové jazyky.   V úterý večer odstraňovali silničáři návěje z komunikací na Žďársku. Podle dispečera krajské správy a údržby je však sníh přemrzlý a není ho moc. Sněhové jazyky budou zřejmě vznikat jen na okraji vozovek.   Na Vysočině byl k ránu sedmistupňový mráz a bylo zataženo. Přes den teploty stoupnou nejvýš k minus třem stupňům Celsia a bude polojasno.   vst jpt  