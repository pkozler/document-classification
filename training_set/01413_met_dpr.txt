 V Libereckém kraji zůstává sníh na silnicích v horských oblastech  Liberec 11. ledna (ČTK) - V Libereckém kraji zůstávají zbytky sněhu na silnicích nižších tříd v horských oblastech. Motoristé s nimi dnes ráno musí počítat ve vyšších polohách Krkonoš a Jizerských hor, kde leží zledovatělá vrstva sněhu, v Krkonoších místy s vyjetými kolejemi. Vyplývá to z informací Ředitelství silnic a dálnic ČR.   Hlavní tahy i silnice nižších tříd v regionu jsou většinou holé a mokré, silničáři přesto při jízdě doporučují opatrnost. Na zbytky zledovatělého sněhu s posypem motoristé narazí na menších silnicích od vyšších poloh. V uzavřených údolích musí počítat i s tím, že mohou cesty namrzat.   V Libereckém kraji je dnes ráno zataženo, místy mrholí a vane slabý vítr. Teploty se pohybují od nuly do plus tří stupňů Celsia.   jem jpt  