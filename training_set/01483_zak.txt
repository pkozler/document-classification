 Informace hasičského záchranného sboru  Praha 5. ledna (ČTK) - Na území České republiky hasiči v úterý zaznamenali 44 požárů, které způsobily škodu 2,9 milionu korun. Nikdo při nich nezemřel, čtyři lidé se zranili. Na internetových stránkách o tom dnes informoval Hasičský záchranný sbor ČR.   V Plané nad Lužnicí na Táborsku hořel čtyřpatrový obytný dům. Hasiči evakuovali deset lidí, z toho dva byli zraněni. Plameny zničily majetek za milion korun. Podobný případ se odehrál i na Hodonínsku. Škoda na domě je 1,5 milionu korun.   ČTK  