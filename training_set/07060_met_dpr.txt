 Středočeské hlavní tahy sjízdné,  na většině území je mlha  Praha 29. ledna (ČTK) - Hlavní silniční tahy ve Středočeském kraji jsou sjízdné bez omezení. Dálnice, rychlostní komunikace a silnice první třídy jsou vymrzlé. Na většině území se tvoří mlha. Opatrní musejí být řidiči na silnicích nižších tříd, vyplývá z informací Ředitelství silnic a dálnic.   Na mlhu motoristé narazí například dálnici D5, na Kladensku, Příbramsku, Rakovnicku a v okrese Praha-západ. Zbytky ujetého sněhu, který kryje posyp, leží na cestách na Benešovsku a Příbramsku.   V kraji byla ráno teplota od minus 17 stupňů Celsia do minus čtyř stupňů Celsia. Meteorologové na svých stránkách upozorňují, že během dopoledne mohou být mlhy mrznoucí. Nejvyšší denní teploty mají dosáhnout minus čtyř stupňů Celsia.   zik pba  