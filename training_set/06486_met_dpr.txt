 Na silnicích na východě Čech leží místy nový či zledovatělý sníh  Pardubice 22. ledna (ČTK) - Na některých silnicích ve výše položených oblastech na východě Čech leží poprašek nového sněhu. Místy může řidičům znepříjemnit cestu i zledovatělá vrstva. Vyplývá to z informací, které zveřejnili silničáři Pardubického a Královéhradeckého kraje.   S novým sněhem by měli motoristé počítat na Hlinecku, v okolí Lanškrouna, Žamberka, na Rychnovsku a v Železných horách. V Krkonoších a Orlických horách je místy na cestách i ujetá zledovatělá vrstva, vyjeté koleje nebo další nerovnosti.   Na východě Čech bylo dnes ráno většinou oblačno až skoro jasno, místy vál slabý vítr a vyskytovaly s sněhové přeháňky. Teplota někde klesla až na minus 11 stupňů.   dos mkv  