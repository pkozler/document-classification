 Dopravu na jihu Čech ztěžuje nový sníh  České Budějovice 24. ledna (ČTK) - Na jihu Čech napadlo v noci na dnešek kolem osmi centimetrů sněhu. Cestáři mají veškerou techniku v terénu. Řidiči ale musí počítat na vozovkách se zbytky rozbředlého a někde ujetého sněhu. Dohlednost je snížena vlivem srážek. Všechny silnice jsou se zvýšenou opatrností sjízdné, někde mají potíže řidiči kamionů, řekl ČTK dispečer zimní služby Jan Zmek.   Teplota vzduchu se pohybuje od nuly po minus šest stupňů. Přes den bude podle meteorologů převážně zataženo se sněžením, na jihozápadě kraje bude sněžení trvalé a vydatné. Tam může napadnout až deset centimetrů sněhu. Nejvyšší denní teploty minus čtyři až minus jeden stupeň Celsia, na Šumavě minus pět.   mi mol  