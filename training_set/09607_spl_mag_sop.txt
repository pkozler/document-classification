 Íránské úřady zakazují oslavy svatého Valentýna  --------------------    Ke zpravodajství: ilustrační FOTO ve Fotobance  ID foto: P200902140373901, F200902120186501, P200902110188801   --------------------    Teherán 2. ledna (ČTK) - Svatý Valentýn má letos v Íránu dveře zavřené. Tamní úřady zakázaly prodejcům nabízet jakékoliv dopisnice a další předměty spojené se svátkem zamilovaných. Přitom v posledních letech se 14. únor stal v Íránu, ale i dalších blízkovýchodních zemích velmi oblíbený, napsaly dnes agentury.   Vládní direktiva ale nyní zakázala jakékoliv "valentýnky" - pohlednice, dárky, medvídky a další symbolické předměty, i veškeré aktivity, které by mohly být spojeny s propagací tohoto dne. Tiskařské odbory mezi zakázané symboly řadí i srdce či červené růže.   Prodejny, které nařízení poruší, budou čelit soudnímu postihu, uvedl syndikát.   Zásah proti oslavám dne spojovaného s jedním z raných křesťanských mučedníků je součástí vládní kampaně proti šíření západní kultury. Přitom už několik dní před 14. únorem butiky ve velkých městech začínaly s valentýnskou výzdobou, na slavnostní menu lákaly teheránské restaurace.   Někteří íránští nacionalisté dokonce přišli s myšlenkou, že únorový svatý Valentýn by mohl být nahrazen Mehreganem. Jde o předislámský festival, který ale připadal na začátek října a oslavoval podzimní rovnodennost a skládal poctu někdejšímu perskému božstvu lásky Mithrovi.   I další muslimské země jako Saúdská Arábie se snažily udusit valentýnské oslavy. Den zamilovaných je přesto slaven v nedalekých oblastech jako například v emirátu Dubaj.   hit hej  