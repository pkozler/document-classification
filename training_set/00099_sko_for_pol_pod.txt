 Klaus se pozastavil nad rostoucím počtem profesorů vysokých škol  --------------------    Ke zpravodajství: FOTO/aktuality   --------------------    Lány (Kladensko) 23. května (ČTK) - Prezident Václav Klaus přijal dnes v Lánech po pěti letech rektory vysokých škol. Pozvání přijalo 25 rektorů s partnery, omluvil se jen rektor Ostravské univerzity Jiří Močkoř. Pozvání na oběd přijal i ministr Josef Dobeš (VV), s nímž univerzity nyní vedou spory o reformu vysokých škol. Klaus si před novináři při uvítání rektorů posteskl nad rostoucím počtem profesorů a soudců.   Ministr školství i ministr spravedlnosti Jiří Pospíšil (ODS) se mu prý dušovali, že jejich počty budou klesat. Podle návrhů, které prezident minulý týden dostal, ale číslo neklesá, řekl. "Je to největší počet v historii v obou případech," komentoval Klaus návrhy na profesury a soudce.   Klaus už dříve řekl, že kvalita by měla v těchto případech převažovat nad kvantitou.   Podle rektora brněnské Masarykovy univerzity a předsedy České konference rektorů Petra Fialy je třeba debatovat i o rostoucím počtu studentů. Právě na Fialův návrh se dnešní setkání konalo.   Klaus již dříve vyjádřil názor, že vysoké školy by měly hledět především na kvalitu vzdělání a neměly by usilovat o stále větší počet studentů.   kli rem rot  