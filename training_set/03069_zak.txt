 Policie pátrá po šedesátileté ženě z Hradce Králové  --------------------    Ke zpravodajství: FOTO/aktuality   --------------------    Hradec Králové 18. ledna (ČTK) - Policie žádá veřejnost o pomoc při pátrání po šedesátileté Haně Slabé z Hradce Králové, která je pohřešovaná od 7. ledna. Dcera pohřešované našla v jejím přechodném bydlišti dopis na rozloučenou. ČTK o tom informovala Libuše Holá z královéhradecké policie.   Pohřešovanou ženu její dcera viděla naposledy 7. ledna v Kejzlarově ulici, od té doby se domů nevrátila, nepodala o sobě žádnou zprávu a její mobilní telefon je nedostupný. Pohřešovaná žena je 172 centimetrů vysoká, střední postavy a má hnědé krátké vlasy a zelené oči. Naposledy na sobě měla kožešinový kabát hnědé barvy s černými tečkami a šedé plátěné kalhoty. "Policie žádá občany, aby veškeré informace k pohřešované sdělili na linky 974 526 101 nebo 158," uvedla Holá.   sja mol  