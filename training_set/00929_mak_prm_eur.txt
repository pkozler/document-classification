 V dubnu narostlo množství průmyslových zakázek v EU i v eurozóně  Brusel 22. června (zpravodaj ČTK) - V dubnu v eurozóně meziměsíčně narostlo množství průmyslových zakázek o 0,7 procenta. V celé Evropské unii nárůst činil 0,2 procenta. Novináře o tom dnes informoval evropský statistický úřad Eurostat.   V březnu meziměsíčně množství zakázek ve státech platících eurem propadlo o 1,5 procenta. V celé EU pokles činil 1,7 procenta.   Pokud by se odečetl průmysl vyrábějící vybavení pro lodě, železnici, letadla a družice, který více podléhá volatilitě, pak by se množství zakázek v obou blocích v dubnu snížilo meziměsíčně o 0,6 procenta.   Meziročně eurozóna hlásí nárůst o 8,6 procenta a 7,3 procenta po očištění o sektor podléhající větší volatilitě. V celé EU zakázky vzrostly o 6,9 procenta a o šest procent bez zmiňovaného sektoru.   pkt jw  