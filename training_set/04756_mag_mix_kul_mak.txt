 Francouzský zpěvák Johnny Hallyday je podezřelý z daňových úniků  --------------------    Ke zpravodajství: FOTO ve Fotobance  ID foto: F201009260109401, P200912150398801   --------------------    Paříž 26. ledna (ČTK) - Francouzská rocková legenda Johnny Hallyday má problémy s finančními úřady. Již od loňského prosince totiž zpěváka vyšetřují pro podezření z daňových úniků. Sdělil to dnes francouzský týdeník Le Canard enchaîné.   Periodikum s odvoláním na blíže nespecifikované zdroje informovalo o množství důkazů. Zpěvák je prý mimo jiné podezřelý z toho, že část svého majetku převedl do Lucemburska a obešel tak francouzské finanční úřady.   Sedmašedesátiletý zpěvák, který je přítelem francouzského prezidenta Nicolase Sarkozyho, je už po mnoho desetiletí ikonou francouzské rockové scény. Na kontě má 100 milionů prodaných desek.   V poslední době čelil Hallyday několika zdravotním problémům. Před týdnem podstoupil v USA operaci, při níž mu lékaři vyměnili protézu kyčelního kloubu.   mtw jnd  