 Bontonland se v posledních letech potýkal s úbytkem zákazníků  --------------------    Ke zpravodajství: FOTO ve Fotobance; FOTO/aktuality  ID foto:  P201003150664301    --------------------    Praha 9. května (ČTK) - Vizitka sítě obchodů s hudbou, filmy a počítačovými hrami Bontonland a jejího nového majitele Leška Wronky:     Název: Bontonland, a.s.   Historie: Firma, která oficiálně vznikla v roce 1993, otevřela první velkou prodejnu s nosiči v září 1996 v pražském paláci Koruna a postupně expandovala do celé ČR. Ještě před třemi lety měla 30 prodejen, pokles obratu související se změnami na trhu s hudbou i filmem ale vedl k uzavření velké části z nich. V současnosti má firma 18 prodejen a provozuje také internetový obchod.   Majitelé: Bontonland byl původně součástí mediálního a zábavního impéria Bonton (vlastní jej americká investiční společnost Bancroft, podnikatel Martin Kratochvíl a menší akcionáři), které v posledních letech své aktivity rozprodává. Bontonland tak v polovině roku 2004 koupil někdejší šéf televize Prima Miloš Petana (podle databáze Prodata držel dosud 40 procent), menšinovým akcionářem se stal Zdeněk Kozák (25 procent) a před několika lety do firmy vstoupil i někdejší šéf ČSA Radomír Lašák (35 procent).   Hospodaření (2009): Tržby meziročně poklesly o 15 procent na 376,4 milionu korun, ztráta se oproti předchozímu roku snížila o téměř polovinu na 4,5 milionu korun.     Jméno a příjmení: Lešek Wronka   Datum a místo narození: 16. listopadu 1960, Český Těšín   Vzdělání: absolvoval divadelní fakultu v polské Vratislavi   Aktivity: působil na polské scéně Těšínského divadla, vystupoval i jako zpěvák; postupně se prosadil také jako skladatel, je autorem scénické hudby i hitů pro interprety populární hudby (mj. Věra Špinarová, Heidi Janků, Helena Vondráčková nebo Kateřina Brožová), v posledních letech je známý zejména díky spolupráci se zpěvačkou Ewou Farnou; od začátku 90. let podniká, v letech 1997 až 2004 například působil ve vrcholných orgánech logistické a spediční firmy Čechofracht, v současnosti zasedá třeba v představenstvu distributora hudebních nahrávek Panther; od roku 2009 jeho firma pořádá předávání výročních hudebních cen Anděl, na kterých se již dříve podílel.   pvl ped mha  