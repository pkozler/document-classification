 V Brně začíná mezinárodní vodohospodářský veletrh Watenvi  --------------------    Ke zpravodajství: FOTO/aktuality; AUDIO   --------------------    Brno 24. května (ČTK) - Na brněnském výstavišti dnes začíná třídenní Mezinárodní vodohospodářský a ekologický veletrh Watenvi. Na akci se představí téměř 200 vystavovatelů ze 13 zemí, organizátoři čekají návštěvnost kolem 8000 lidí.   Vodohospodářský veletrh tvoří Mezinárodní vodohospodářská výstava Vodovody - kanalizace a Mezinárodní veletrh technologií pro tvorbu a ochranu životního prostředí. Veletrh představí novinky ve vodním a odpadovém hospodářství a v ochraně životního prostředí.   Jedním z doprovodných témat je i protipovodňová ochrana. O svých zkušenostech by měli ve středu přednášet i severoameričtí odborníci na řízení povodňových rizik včetně Raye Nagina, exstarosty New Orleansu zasaženého v roce 2005 katastrofálními záplavami po hurikánu Katrina.   Akce se koná v pavilonu P brněnského výstaviště.   lab hj  