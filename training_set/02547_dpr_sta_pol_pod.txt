 Kontejnerové překladiště v Č. Třebové čeká na stavební povolení  Česká Třebová (Orlickoústecko) 21. ledna (ČTK) - Koncem února by mohla v České Třebové zahájit společnost Metrans výstavbu jednoho z největších železničních kontejnerových překladišť v Česku. ČTK to řekl starosta Jaroslav Zedník. Náklady na výstavba logistického uzlu se odhadují na 1,5 miliardy korun, práci by tam mohlo najít asi 500 lidí, stejný počet pak v navazujících službách a dalších firmách.   "Do poloviny února by mohlo být vydáno stavební povolení a následně koncem měsíce nebo začátkem března zahájena stavba. Koncem roku by chtěli otevřít první etapu," uvedl   Český operátor kombinované dopravy a provozovatel kontejnerových terminálů Metrans byl založen v roce 1991. V České republice a na Slovensku má pět terminálů v České republice a na Slovensku, provozuje také ucelené kontejnerové vlaky mezi terminálem v Praze a severomořskými přístavy Hamburg a Bremerhaven.   Společnost v průmyslové zóně v České Třebové vlastní kolem 20 hektarů pozemků. Investor si Českou Třebovou vybral proto, že je největším železničním uzlem v republice.   dos sap  