 Hyundai v Česku loni vyrobil o 70 procent více aut, přes 200.000  Nošovice (Frýdecko-Místecko) 4. ledna (ČTK) - Závod automobilky Hyundai loni v Nošovicích na Frýdecko-Místecku vyrobil 200.135 aut. Meziročně zvýšil produkci o 70 procent. Předčilo to plány jihokorejské společnosti. Na export šlo 97 procent vozů. Letos firma v Česku počítá s dalším růstem výroby a plánovaným rozjezdem třetí směny. V současné době zaměstnává 2600 lidí, další 4000 pracují u subdodavatelů.   rkj mol  