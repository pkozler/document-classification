 V Erfurt se otevírá památník obětem Holokaustu   Erfurt 27. ledna (ČTK) - Více než 65 let po druhé světové válce bude dnes ve východoněmeckém Erfurtu otevřen památník a vzdělávací centrum v místě, kde se vyráběly kremační pece pro koncentrační tábory v Buchenwaldu a Osvětimi. Stane se tak v Den památky obětí holokaustu, připomíná agentura AP.   Nová expozice dokumentuje významný podíl někdejší erfurtské strojírenské firmy Topf &amp; Söhne na "průmyslovém" vyvražďování evropských Židů.   Bez podpory německých průmyslníků by se Adolfu Hitlerovi a jeho mužům nikdy nepodařilo vyvraždit miliony lidí. Firma Topf &amp; Söhne vyvinula a vyrobila mimo jiné čtyři kremační pece pro tábor smrti v Osvětimi a kompletně jimi vybavila Buchenwald. Díky těmto zařízením tam mohly být spalovány tisícovky těl denně.   V novém památníku jsou vystaveny původní dokumenty, nákresy a další předměty, které přibližují výrobu osvětimských pecí. Nechybí však ani reklamní materiály nebo firemní korespondence.   zdp mik  