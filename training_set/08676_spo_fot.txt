 U fotbalistů Monaka po pohárové blamáži skončil trenér Lacombe  Monte Carlo 10. ledna (ČTK) - U fotbalistů Monaka skončil ještě před startem jarní části francouzské ligy trenér Guy Lacombe. Vedení týmu olympijského vítěze z Los Angeles 1984 odvolalo po blamáži v poháru, z něhož Monako vypadlo po penaltovém rozstřelu s týmem SO Chambéry z páté ligy.   Pětapadesátiletý Lacombe vydržel na lavičce monackého mužstva téměř na den přesně dva roky. Pod bývalým koučem Cannes, Toulouse, Sochaux, PSG a Rennes se hráčům v této sezoně nedařilo ani v lize, po podzimu jsou ve dvacetičlenné tabulce francouzské ligy sedmnáctí.   Favoritem na uvolněnou funkci je podle agentury SID bývalý hráč a trenér Monaka Laurent Banide.   okr ura  