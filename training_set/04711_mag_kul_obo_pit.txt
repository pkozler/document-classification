 Zájemci o nové album Lady Gaga přetížili web obchodu Amazon  --------------------    Ke zpravodajství: FOTO ve Fotobance  ID foto:  F201105240093601 ,  F201105150390201 ,  F201105130071401    --------------------    San Francisco 24. května (ČTK) - Velký počet zájemců o nové album americké zpěvačky Lady Gaga zahltil stránky internetového obchodu Amazon a způsobil až zpomalení ve stahování desky. V pondělí, v den vydání alba Born This Way, ho Amazon prodával za 99 centů, napsala agentura AP.   Podle mluvčí obchodu Sally Foutsové všichni zákazníci Amazon, kteří si album objednali na nosičích MP3 v pondělí, ho obdrží rovněž za 99 centů.   Systém pro ukládání dat na serveru fungoval v pondělí večer podle agentury AP bez problémů. Album se ihned zobrazilo na webové aplikaci Amazon Cloude Drive a dalo se přehrát online. Během několika minut se stáhlo do počítače.   Lady Gaga, jejíž pravé jméno je Stefani Germanottaová, je proslulá svojí hudbou a extravagantními módními kreacemi. Zákazníci její poslední album zhodnotili třemi hvězdičkami z pěti.   kav kš  