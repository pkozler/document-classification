 Sokol doporučil vstup investora do Sazky při zachování vlastníků  Praha 15. ledna (ČTK) - Předsednictvo Sokola dnes doporučilo umožnit kapitálový vstup investora do Sazky s tím, že upřednostňuje zachování nynější vlastnické struktury. ČTK to po jednání předsednictva sdělil náčelník České obce sokolské Miroslav Vrána. Podobné usnesení tento týden schválilo vedení Českého svazu tělesné výchovy. Ze tří uchazečů o Sazku jako jediný nežádá žádný podíl v loterijní firmě pouze Martin Ulčák.   Sokol je po ČSTV druhým největším akcionářem Sazky a ve firmě drží 13,54 procenta akcií.   beh jw  