 Americký ochránce zvěře bude žít měsíc ve lvím doupěti  --------------------    Ke zpravodajství: ilustrační FOTO ve Fotobance  ID foto: P200904160394501, P201009240610301   --------------------    Tampa (USA) 3. ledna (ČTK) - Strávit třicet dnů v bezprostředním sousedství dvou lvů se rozhodl obyvatel Floridy James Jablon, který chce touto cestou získat prostředky pro chod svého zvířecího útulku. Měsíční život ve lvím doupěti zahájil v sobotu a jeho průběh je na internetu až do konce ledna k vidění  on-line .   Jablon se uchýlil do ohrazeného lvího výběhu ve floridském Spring Hill. Celý leden chce žít ve společnosti lvího páru, má v úmyslu spát ve větvích stromů a stravovat se v době, kdy přijímají potravu i jeho spolubydlící Lea a Ed. V odlehlé části výběhu si vybudoval útulek i pro případ, kdy se lvi nepohodnou a pustí se do sebe.   Jablon vlastní nedaleko Tampy útulek pro nemocnou zvěř, v němž se nyní léčí stovka zvířat. Pokud od sponzorů díky své akci získá dostatek prostředků, rozšíří svou péči i na exotické ptactvo.   jas jnd  