 Kidmanová s Urbanem mají druhé dítě; porodila ho náhradní matka  --------------------    Ke zpravodajství: FOTO/aktuality   --------------------    Nashville (USA) 18. ledna (ČTK) - Herečka Nicole Kidmanová a její manžel, country zpěvák Keith Urban, mají druhou dcerku. Porodila jim ji náhradní matka, napsala dnes agentura AP.   Pár oficiálně oznámil příchod malé Faith Margaret Kidmanové Urbanové v pondělí. Holčička se ale narodila už 28. prosince v nemocnici v Nashville v americkém státě Tennessee.   Pár už má dvouletou dceru Sunday Rose, kterou porodila Kidmanová. Ta své nečekané početí připisuje plavání v malém australském městečku Kununurra v době natáčení velkofilmu Austrálie. Kromě ní v té době otěhotnělo šest dalších žen poté, co si tu zašly zaplavat.   dk dr  