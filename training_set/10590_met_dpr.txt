 Dopravu na jihu Čech ztěžuje sněžení, déšť i ledovka  České Budějovice 10. ledna (ČTK) - Dopravu na jihu Čech po ránu ztěžuje déšť, ve vyšších polohách sněžení a na Táborsku náledí. Teploty se podle cestářů pohybují kolem bodu mrazu. Silnice jsou po chemickém ošetření převážně holé a mokré.   Většina meteorologických stanic hlásí déšť, na šumavském Churáňově sněží. Ve vyšších polohách na Prachaticku a Strakonicku mrzne. Jinde jsou teploty nad nulou. Z dlouhodobého hlediska jsou nadprůměrné. V roce 1991 byla teplota 16,2 stupně Celsia, v roce 1929 minus 26,2.   Přes den bude v Jihočeském kraji zataženo, občas déšť, v polohách nad 600 metrů bude padat sníh. K večeru budou srážky slábnout. Ojediněle se budou vyskytovat mlhy. Denní teploty plus jeden až čtyři stupně, na horách minus jeden.   mi mol  