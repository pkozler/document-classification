 Litvínov otočil duel proti Kladnu, které porazil potřetí v sezoně  Hlasy trenérů po utkání:   Robert Reichel (Litvínov): "Bylo to těžké utkání. Nebyli jsme ve své kůži, první dvě třetiny jsme byli v křeči. Kdyby Kladno za stavu 1:0 dalo ze svých šancí gól, bylo by po zápase. Když jsme dali gól, zvedli jsme se, ale nebylo to stále ono. Jsem rád, že i takovéto utkání jsme zvládli. Pro nás je to strašně cenné vítězství."   Jiří Kopecký (Kladno): "Viděli jsme vyrovnané utkání, chvílemi jsme měli navrch my, chvílemi Litvínov. Za stavu 1:0 jsme měli tři přesilovky, dvě vyložené šance, ale bohužel jsme nedali gól na 2:0. Poté přišla naše klasická třetí třetina, kdy jsme dostali dva rychlé góly. Ještě za stavu 1:2 jsme měli opět tři vyložené šance, ale bohužel jsme z nich góly nedali."   cer rte    