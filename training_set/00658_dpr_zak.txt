 Při dopravní nehodě v Číně zahynulo 16 lidí, 23 bylo zraněno  Peking 12. ledna (ČTK) - Nejméně 16 lidí zahynulo a dalších 23 bylo zraněno při dopravní nehodě, která se dnes ráno stala na dálnici v centrální čínské provincii Che-nan. Střetl se při ní osobní automobil a malý autobus, v němž cestovalo 35 lidí - mnohem více, než byla jeho povolená kapacita, informovala oficiální tisková agentura Nová Čína.   Příčina nehody nebyla zatím oznámena.   V uplynulém desetiletí v Číně prudce stoupl počet automobilů úměrně tomu, jak roste prosperita země. Mezi nejčastější příčiny dopravních nehod zde patří přetížení vozidel, která nejsou v odpovídajícím technickém stavu, špatné podmínky na silnicích či nebezpečné řidičské návyky.   dk ank  