 V americké loterii si dva vítězové rozdělili 355 milionů USD  --------------------    Ke zpravodajství: ilustrační FOTO ve Fotobance  ID foto: FO02075049, F201101020080201, F201003220108301, F201005060179801   --------------------    New York 5. ledna (ČTK) - Tah americké číselné loterie Mega Millions dnes rozšířil řady amerických multimilionářů, když si dva anonymní držitelé vítězných tiketů rozdělili jackpot 355 milionů dolarů (6,7 miliardy korun). Losy byly prodány na blíže neupřesněných místech ve státech Idaho a Washington.   Podle loterijních expertů jde o čtvrtou nejvyšší výhru v amerických dějinách. Zkrátka nepřišly ani desítky dalších šťastlivců: sedmašedesát výherců získalo výhru čtvrt milionu (4,7 milionu korun), dalších více než 300 lidí inkasovalo po deseti tisících (188.000 korun).   Kvůli vysokému jackpotu se před tahem šestice šťastných čísel tvořily v kancelářích sázkové společnosti fronty. Podle amerického tisku někteří sázející do naděje na vysokou výhru investovali stovky dolarů.   Šance na vítěznou "ránu" byla podle statistiků 1:170,000.000.   jas dr  