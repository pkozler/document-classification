 Záhlavová-Strýcová do semifinále turnaje v Brisbane neprošla  Brisbane (Austrálie) 6. ledna (ČTK) - Tenistka Barbora Záhlavová-Strýcová vypadla na turnaji v Brisbane ve čtvrtfinále. Tam podlehla čtvrté nasazené Marion Bartoliové z Francie 1:6 a 2:6. O postup do semifinále budou usilovat ještě Lucie Šafářová a Petra Kvitová.   Záhlavová-Strýcová se proti šestnácté hráčce světa ani ve druhém vzájemném duelu neprosadila a v utkání ztratila celkem šestkrát vlastní servis. I tak si za výkony na úvodním turnaji sezony odnese prémii 5340 dolarů a 70 bodů do světového žebříčku.   ohr    