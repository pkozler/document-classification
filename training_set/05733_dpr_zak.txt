 Na dálnici D5 srazilo auto chodce, na místě zemřel  Doplnili jsme informace ve druhém a třetím odstavci.   --------------------    Mýto (Rokycansko) 23. ledna (ČTK) - Na dálnici D5 u Mýta na Rokycansku srazilo dnes dopoledne auto chodce. Asi padesátiletý muž na místě rozsáhlým zraněním podlehl, řekla dnes ČTK mluvčí záchranné služby Lenka Ptáčková.   Podle policejní mluvčí Jany Tomkové se nehoda stala na přivaděči k dálnici u 50. kilometru ve směru na Prahu před 10:00. Podle prvních informací stál zatím neznámý muž u svodidel, pak náhle skočil bezprostředně před přijíždějící kamion. Jeho řidič už nedokázal střetu zabránit. Dechová zkouška u něj alkohol vyloučila, zda před smrtí pil neznámý muž, objasní nařízená pitva.   Police zjišťuje totožnost mrtvého. Bylo mu kolem pětapadesáti let, měl střední postavu, neoholené tváře, prošedivělý knír a krátké prošedivělé vlasy. Na sobě měl hnědé manšestrové kalhoty, světle modrou kostkovanou košili, tmavě modrou mikinu na zip, černou bundu a hnědé boty.   lap mkv  