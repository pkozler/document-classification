 Gwyneth Paltrowová se přiznala k poporodním depresím  --------------------    Ke zpravodajství: FOTO ve Fotobance  ID foto: P201012150117001, FO01266013   --------------------    Londýn 5. ledna (ČTK) - Gwyneth Paltrowová na sebe až nyní prozradila, že po porodu svého druhého dítěte trpěla poporodními depresemi a cítila se jako "zombie". Osmatřicetiletá herečka přiznala, že ji stálo hodně sil, aby zvládla vše po narození syna Mosese v roce 2006.   Nyní nemůže pochopit, proč se tehdy cítila tak špatně, když po porodu dcery Apple v roce 2004 jí bylo naprosto dobře.   "Cítila jsem se jako zombie. Nemohla jsem otevřít své srdce, nemohla jsem uvolnit svoje emoce, nemohla jsem komunikovat," řekla magazínu Good Housekeeping.     "Bylo to strašné, byl to přesný opak toho, co jsem cítila, když se narodila Apple."   "S ní jsem byla v sedmém nebi. Nemohu uvěřit, že to nebylo stejné. Myslela jsem si, že jsem mizerná matka a strašný člověk," dodala americká herečka.    Paltrowová, která je provdána za frontmana britské rockové skupiny Coldplay Chrise Martina, také přiznala, že u sebe nedokázala rozpoznat příznaky poporodních depresí, které způsobuje hormonální nerovnováha a postihují až 25 procent matek.   "Myslela jsem, že poporodní deprese se projevují tím, že člověk skoro každý den pláče a není schopen se starat o dítě. Ale jsou jiné a hlubší projevy, které jsou pro ženy tak důležité, že je třeba o nich mluvit," řekla a dodala, že to byla vyčerpávající doba. "Chcete, aby nikdo nevěděl, že máte deprese nebo že pořád brečíte."    "Ten, kdo to prožívá, to považuje za ostudu, a to je neuvěřitelně vysilující. Vůbec necítíte, jako že jste to vy."   Paltrowová žije s manželem a dvěma dětmi v Londýně. Byl to prý právě manžel, který ji jako první pomohl rozeznat, že trpí těmito potížemi.   "Asi po čtyřech měsících ke mně Chris přišel a řekl: "Něco není v pořádku. Něco je špatně."   Já jsem mu oponovala a tvrdila jsem, že se cítím dobře. Ale Chris to rozpoznal a bublina praskla.   Paltrowová se v minulých měsících vrátila k práci, objevila se v televizní show Glee a hraje v novém filmu Country Strong.   Oscarová herečka je prý manželovi také vděčná za to, že ji drží při zemi. Jako Brit ví, jak zakrýt svoje pocity.   "No a když jsme spolu mluvilii, musela jsem některé věci z něho vymámit. Je to Brit, a tak má úplně jiný slovník." řekla Paltrowová a dodala, že v každém případě je nutné komunikovat. "Jinak vztah nemůže fungovat."   ko dr  