 Dnes večer má v Praze premiéru Hřebejkův snímek Nevinnost  --------------------    Ke zpravodajství: FOTO ve Fotobance; AUDIO  ID foto: P201101070653601, F201009130558501, P201101070688401   --------------------    Praha 19. ledna (ČTK) - V multikině Palace Cinemas ve Slovanském domě v Praze a pak i v kině Lucerna se dnes večer uskuteční premiéra filmu Nevinnost režiséra Jana Hřebejka a scenáristy Petra Jarchovského. Vedle tvůrců se jí tradičně zúčastní i herecká delegace.   Hlavní role v tomto snímku s podtitulem Lásky se nikdy nezbavíš vytvořili například Ondřej Vetchý, Aňa Geislerová, Hynek Čermák, Zita Morávková, Alena Mihulová, Anna Linhartová a Luděk Munzar, který se tak na plátně objeví po téměř pětadvacetileté pauze.   Jarchovského příběh upozorňuje, že cesta z vrcholu na absolutní dno může být rychlá. Někdy stačí jediná věta a všechno, co člověk budoval, se zhroutí. V tomto případě uznávaný lékař, otec a manžel čelí obvinění z těžkého zločinu a ze dne na den vymění dobrou adresu za celu ve vazební věznici. Pravda však někdy nemusí znamenat vítězství a může být jen přestávkou před mnohem náročnějším zápasem.   bor kš  