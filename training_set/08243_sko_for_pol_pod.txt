 Prezident Klaus dnes přijme v Lánech rektory vysokých škol  --------------------    Ke zpravodajství: FOTO/aktuality   --------------------    Lány (Kladensko) 23. května (ČTK) - Prezident Václav Klaus dnes přijme na zámku v Lánech rektory veřejných a státních vysokých škol. Pozvání přijalo 22 rektorů a rektorek, s hlavou státu se budou bavit o situaci českých univerzit.   Klaus již dříve vyjádřil názor, že vysoké školy by měly hledět především na kvalitu vzdělání a neměly by usilovat o stále větší počet studentů. Zatímco dnes bude o problematice českého vysokého školství jednat s nejvyššími představiteli univerzit, první dáma Livia Klausová provede jejich manželky a manžele po lánském zámečku a zámeckém parku. Součástí setkání bude také slavnostní oběd a návštěva kostela Jména Ježíš.   V České republice funguje 26 veřejných a dvě státní vysoké školy. V jejich čele stojí vedle rektorů také dvě rektorky, a sice šéfka Jihočeské univerzity v Českých Budějovicích Magdalena Hrabánková a rektorka Západočeské univerzity Plzeň Ilona Mauritzová.   kli rot  