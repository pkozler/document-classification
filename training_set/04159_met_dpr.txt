 Na šumavských silnicích je po přeháňce slabá sněhová vrstva  Plzeň 12. ledna (ČTK) - Slabá vrstva nového sněhu je dnes ráno po přeháňkách na šumavských silnicích. Jinak jsou vozovky v Plzeňském díky oblevě už většinou holé a mokré, pouze místy zůstávají na vedlejších silnicích zbytky zmrzlého sněhu, informuje Ředitelství silnic a dálnic.   Teploty se v kraji drží nad nulou. Pouze na Železnorudsku klesly k minus jednomu stupni a místy jsou sněhové přeháňky. Na silnicích na Šumavě a na Tachovsku leží zledovatělé zbytky sněhu.   lap mol  