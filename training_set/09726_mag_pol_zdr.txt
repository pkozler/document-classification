 Lidé v Tchaj-peji mají slavit za doprovodu zvuků CD, ne rachejtlí  --------------------    Ke zpravodajství: ilustrační FOTO ve Fotobance  ID foto: FO01214099, P200812310417801, F201002220405601   --------------------    Tchaj-pej 24. ledna (ČTK) - Obyvatelé Tchaj-wanu tradičně vítají příchod lunárního Nového roku v hlučné kakofonii rachejtlí, prskavek a dalších produktů zábavní pyrotechniky. Letos je ovšem úřady vyzvaly ke změně zvyků - apelují na Tchajwance, aby si místo vypouštění rachejtlí raději pustili jen jejich nahrané zvuky z cédéčka, napsal zpravodajský server BBC News.   Úřady doufají, že by se tímto způsobem mohla podstatně zmírnit hladina hluku a znečištění ovzduší i chodníků. Otázkou ovšem je, zda budou lidé ochotní výzvu vyslyšet.   Odpalovat rachejtle, jejichž hluk má zahnat smůlu a uvítat Nový rok, je čínskou tradicí starou stovky let. A zatímco například v Hongkongu, Malajsii nebo Singapuru už zábavní pyrotechniku zakázali, na Tchaj-wanu je stále povolená. Některé rachejtle jsou přitom tak silné, že připomínají spíš exploze a jejich zvuk spouští alarmy automobilů.   Obyvatelé míní, že Hongkong, Malajsie nebo Singapur mohou být během oslav klidnějšími místy, ale atmosféra na Tchaj-wanu je rozhodně svátečnější, když ji provází skutečný zvuk skutečných rachejtlí.   dk jnd  