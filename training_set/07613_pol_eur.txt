 EU přijala sankce vůči Bělorusku; Lukašenka a spol. nepustí do EU  --------------------    Ke zpravodajství: FOTO/aktuality   --------------------    Brusel 31. ledna (zpravodaj ČTK) - Evropská unie se dnes rozhodla uvalit sankce na běloruského prezidenta Alexandra Lukašenka a dalších více než 150 představitelů tamního režimu. Stalo se tak v reakci na represivní zásahy běloruských úřadů proti opozici během sporných prosincových voleb hlavy státu. Informovala o tom agentura Reuters s odvoláním na diplomatické zdroje.   V nich s jasnou většinou hlasů Lukašenko obhájil funkci, avšak opozice volby označila za zmanipulované. Následovaly protestní demonstrace proti výsledkům, které režim tvrdě potlačil. Běloruská justice už připravuje proces proti několika desítkám opozičních lídrů, kterým hrozí až 15 let vězení.   Sankce zahrnují zejména zákaz cestování vybraných politiků do zemí Evropské unie či zmrazení jejich finančních aktiv v EU.   Sankce proti této bývalé sovětské republice unie uvalila již před několika lety kvůli potlačování svobod a základních práv. V roce 2008 je však pozastavila, protože chtěla tímto krokem podpořit reformy.   pkt hej  