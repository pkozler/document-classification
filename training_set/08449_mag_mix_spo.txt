 Bývalý boxerský šampion Tyson se stal poosmé otcem  --------------------    Ke zpravodajství: FOTO ve Fotobance  ID foto: F201101070258701, F201101070258301   --------------------    Las Vegas 26. ledna (ČTK) - Bývalý boxerský šampion těžké váhy Mike Tyson se stal poosmé otcem. Jeho manželka Lakiha mu v pondělí v Las Vegas porodila syna, kterému ještě nedali jméno. Pár už má společně dvouletou dceru Milan.   Šťastná zpráva přišla pro kontroverzního boxera pouze 18 měsíců poté, co tragicky zemřela jeho dcera z předchozího vztahu Exodus. Ta se nešťastnou náhodou uškrtila na provazu u cvičebního nářadí. Nedlouho poté se Tyson potřetí oženil.   Čtyřiačtyřicetiletý boxer, který se v minulosti stal nejmladším profesionálním šampionem, žije nyní šťastným rodinným životem, přestože přiznal, že je úplně bez peněz. Příjmy má z natáčení filmu, v březnu se má objevit na návštěvě v Praze.   "Nezasloužím si ženu ani děti, jaké mám, ale mám je a jsem za to velmi vděčný," prohlásil budoucí člen boxerské Síně slávy.   ohr gi jnd  