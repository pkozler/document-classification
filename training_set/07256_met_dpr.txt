 V Ústeckém kraji se na cestách objevila ledovka, místy sněží  Ústí nad Labem 26. ledna (ČTK) - Na silnicích v Ústeckém kraji se může tvořit ledovka. Objevila se například na Lounsku mezi Lubencem a Libkovicemi. V regionu místy sněží, silnice jsou ale s opatrností sjízdné, informují cestáři.   Opatrní by řidiči měli být především v oblastech Krušných hor. Na silnicích druhé a třetí třídy tady leží vrstva sněhu, kterou pokrývá posyp. Podobná je i situace v Šluknovském výběžku.   Bez problémů je sjízdná dálnice D8 přes Krušné hory, která je holá a mokrá. Podobný stav silničáři hlásí na všech vozovkách v nižších polohách.   vlu mol  