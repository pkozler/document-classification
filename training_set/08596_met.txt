 Toky na Vysočině se už zklidnily, povodňová aktivita byla zrušena  Jihlava 17. ledna (ČTK) - Toky na Vysočině se zklidnily. Během nedělního večera byl zrušen první stupeň povodňové aktivity na zbývajících čtyřech místech - na Sázavě ve Žďáru nad Sázavou, Šlapance v Mírovce a na řece Želivce v obci Želiv a v Poříčí. Vyplývá to z údajů Českého hydrometeorologického ústavu.   V neděli ráno ještě platil první stupeň povodňové aktivity na sedmi místech v kraji, v sobotu odpoledne byly zvýšené hladiny na 11 místech.   K ránu byl mírný mráz a bylo jasno. Odpolední teploty se podle meteorologů dostanou až k šesti stupňům nad nulou a bude polojasno.   vst jpt  