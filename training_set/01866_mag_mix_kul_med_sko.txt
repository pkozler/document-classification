 Titul muž roku od harvardského divadelního spolku získal Jay Leno  --------------------    Ke zpravodajství: FOTO ve Fotobance  ID foto: F200804280000401, F200804280000601   --------------------    Cambridge (USA) 25. ledna (ČTK) - Amerického komika a moderátora Jaye Lena vyhlásilo harvardské divadelní sdružení Hasty Pudding Theatricals mužem roku. Ocenění od nejstaršího studentského divadelního spolku v USA by si Leno měl převzít 4. února. Napsala to agentura AP.   Pudinkový kotlík dostane známý moderátor, který léta provází pořadem Tonight Show, za to, že "během své dlouhé a úspěšné kariéry bavil miliony lidí," uvedlo sdružení.   Tradice udělování pudinkového kotlíku na Harvardu sahá až do roku 1795, kdy se 21 tamějších studentů domluvilo, že každý člen jejich nového spolku připraví na společná setkání kotlík tekutého pudinku. Podle starého zvyku se mnozí z jeho mužských členů na slavnostní průvod spojený s předáváním kotlíků oblékají do ženských šatů.   Titul žena roku divadelní spolek minulý týden přisoudil americké herečce Julianne Mooreové. Loni se oceněnými stali popový zpěvák Justin Timberlake a herečka Anne Hathawayová.   mtw kš  