 Po výbuchu uvízlo v mexickém uhelném dole asi 14 horníků  Mexiko 3. května (ČTK) - Přibližně 14 horníků uvízlo v severomexickém uhelném dole po výbuchu plynu. Podle mluvčího úřadu civilní ochrany státu Coahuila utrpěl při explozi zranění havíř, který do šachty nevstoupil. Potvrzena nejsou zatím žádná úmrtí.   U dolu nedaleko města Sabinas už jsou záchranářské týmy, kterým se ale s uvězněnými horníky zatím nepodařilo navázat kontakt.   V oblasti nyní panují obavy, aby se neopakoval případ z února 2006, kdy výbuch metanu v sabinaském dole zavinil smrt 65 havířů. Záchranáři tehdy našli nejprve těla dvou z nich. K ostatním se dostali až po mnoha dnech usilovného odstraňování hromady sutin.   rv mik  