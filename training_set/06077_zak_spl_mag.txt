 Tři mrtvé dívky po masové panice na budapešťské diskotéce  Budapešť 16. ledna (ČTK) - Tři mrtvé si vyžádala masová panika, která v sobotu večer vypukla na jedné z oblíbených diskoték v Budapešti. Podle agentury DPA se v klubu strhla hromadná rvačka a když se několikasethlavý dav snažil dostat k východu, ušlapal tři dívky. Dalších sedm až deset lidí bylo zraněno, někteří těžce.   Neštěstí se stalo v klubu West-Balkan, který patří k nejoblíbenějším zábavním zařízením v maďarské metropoli. Diskotéka se nachází poblíž západního budapešťského nádraží. Policie po neštěstí celou oblast uzavřela.   sd  