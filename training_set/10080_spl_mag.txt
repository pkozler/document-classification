 V Mikulově chystají na příští víkend festival žonglérů a kejklířů  --------------------    Ke zpravodajství: ilustrační FOTO ve Fotobance  ID foto:  F201104120143501 ,  P201006110792401    --------------------    Mikulov 11. května (ČTK) - V Mikulově příští pátek začne první ročník festivalu žonglérů a kejklířů nazvaný Mikulovské kejklířské klání. Návštěvníky třídenní akce čekají ukázky žonglování, ohnivých show a cirkusových vystoupení. ČTK o tom informoval organizátor festivalu Petr Kalaš.   "Své umění budou předvádět žongléři, šermíři, chlapíci na jednokolkách, na chůdách, přijde řada i na akrobatické kousky a pokus o světový rekord v počtu plivačů ohně na jednom místě," uvedl Kalaš. "Návštěvníci festivalu se mohou těšit na fireshow skupiny Pa-li-Tchi, na divadelní a cirkusová představení, na žongléra Yufiho nebo koncerty hudebních kapel jako Čankišou, Nebeztebe a Propaganja," doplnil.   Program podle něj zpestří i jarmark s nabídkou řezbářských, keramických a kovářských výrobků.   Akce se bude konat v mikulovském amfiteátru. Lidé za vstupenku na třídenní festival na místě zaplatí 350 korun na místě, v předprodeji 250 korun.   lab dr  