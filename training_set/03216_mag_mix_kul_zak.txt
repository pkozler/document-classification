 Proces s Jacksonovým lékařem odložen na září  --------------------    Ke zpravodajství: FOTO ve Fotobance  ID foto:  F201008290296301 ,  P201003220918001 ,  F200906280014601    --------------------    Los Angeles 2. května (ČTK) - Proces s Conradem Murrayem, který byl coby osobní lékař Michaela Jacksona obviněn z neúmyslného zabití zpěváka, byl odložen na září. Oznámil to dnes losangeleský soud, u kterého měl proces začít 9. května.   Soud tak vyhověl žádosti Murrayových obhájců, kteří chtěli více času na přípravu výslechů dvou nových svědků citovaných obžalobou. Požadovali odklad dvou týdnů, ale soud odložil proces do září, aby dal prostor k vyřešení všech otevřených otázek kolem procesu.   Murray je obviněn z toho, že zpěváka neúmyslně zabil tím, že mu podal smrtelnou dávku anestetika propofol. Lékař se cítí nevinný. Přiznává, že propofol Jacksonovi dal, ale na zpěvákovu naléhavou žádost.   Jackson zemřel 25. června 2009 na předávkování propofolem. Zpěvák údajně trpěl nespavostí a Murray mu anestetikum podal jako prostředek na spaní. Jacksonova smrt přišla uprostřed jeho příprav na nové světové turné.   pek jnd  