 V České republice v červnu poprvé vystoupí kytarista Jeff Beck  --------------------    Ke zpravodajství: FOTO ve Fotobance  ID foto: F201101140000501, P201002010141401   --------------------    Praha 25. ledna (ČTK) - Jeden z nejvýznamnějších kytaristů rockové historie Jeff Beck vystoupí 23. června poprvé v České republice. Britský hudebník, který je považován za jednoho z nejdůležitějších a nejvlivnějších sólových kytaristů historie a jehož žánrový rozsah sahá od blues rocku, hard rocku, heavy metalu, jazz fusion až po rock míchaný s elektronikou, zahraje v pražské Tesla Areně. ČTK to dnes za pořádající společnost Liver Music řekl Jiří Sedlák.   Vstupenky v cenách od 799 korun do 1799 korun jsou k dostání ode dneška v síti Ticketportal a od 27. ledna v síti Ticketpro.   "Kritici i fanoušci oceňují Beckovu virtuozitou a mistrovské ovládání efektů, na druhé straně svobodu a spontaneitu, se kterou se pohybuje mezi žánry," podotkl Sedlák.   Beck je držitelem pěti cen Grammy, na mnoho dalších byl nominován. Do rockenrolové síně slávy byl Beck uveden dokonce dvakrát: jako člen legendárních Yardbirds (1992) a jako sólový hudebník (2009). Hudebník, kterého časopis Rolling Stone zařadil na 14. místo žebříčku nejlepších kytaristů historie, byl členem mnoha seskupení a projektů,. Nejznámější byl jako člen Yardbirds či jako frontman The Jeff Beck Group. Nahrával s mnoha hudebníky, například Mickem Jaggerem, Kate Bushovou, Stevie Wonderem, Janem Hammerem, ZZ Top či Brianem Mayem.   Loni Beck představil svoji novou koncertní kapelu. Jason Rebello v ní nadále hraje na klávesy, na baskytaru pak nově Rhonda Smithová, dlouholetá spoluhráčka Prince. Za bubny usedl známý hudebník a producent Narada Walden. V roce 2010 se Beck vydal na turné na podporu nového studiového alba Emotion &amp; Commotion.   Roman Jireš dr  