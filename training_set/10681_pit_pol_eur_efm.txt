 EU schválila s podmínkami Intelu převzetí McAfee  Brusel 26. ledna (ČTK) - Brusel povolil americkému čipovému gigantu Intelu převzetí softwarovou firmu McAfee za podmínky, že jeho procesory budou pracovat s bezpečnostními programy také od jiných výrobců. Intel se k tomu zavázal, oznámila dnes Evropská komise, která chystaný krok podnikům schválila.   Komise se obávala, že by Intel mohl bezpečnostní software od McAfee zabudovat do svých mikroprocesorů tak, že by vytlačil rivaly McAfee z trhu. V době počítačových virů a dalších zákeřných programů se z bezpečnostního softwaru stal lukrativní obchod.   Čipy od Intelu jsou navíc v 80 procentech osobních počítačů a serverů na světě. Převzetí McAfee za 7,68 miliardy dolarů představuje zatím největší akvizici Intelu; regulátoři v USA již ji schválili, napsala agentura AP.   pok jw  