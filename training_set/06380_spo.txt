 Vonnová vyhrála v Cortině již pátý závod v sezoně  --------------------    Ke zpravodajství: FOTO/aktuality   --------------------    Cortina d'Ampezzo (Itálie) 21. ledna (ČTK) - Americká lyžařka Lindsey Vonnová vyhrála superobří slalom v Cortině d'Ampezzo a připsala si pátý triumf v této sezoně Světového poháru. Královna posledních tří sezon ve sjezdovém lyžování dnes stáhla náskok vedoucí ženy celkové klasifikace Němky Marie Rieschové na 125 bodů.   Zatímco v točivých disciplínách se Vonnové v tomto ročníku nedaří, v rychlostních závodech nemá konkurenci. V super-G i sjezdu skončila nejhůře druhá a v obou disciplínách vede. Svou bilanci si v dějišti olympijských her v roce 1956 může vylepšit o víkendu, kdy je na programu sjezd a další super-G.   Za Vonnovou skončila se ztrátou 43 setin Švédka Anja Pärsonová, třetí dojela Rakušanka Anna Fenningerová. Vedoucí žena SP Maria Rieschová dokončila závod, který nahradil v kalendáři zrušený podnik ze Svatého Mořice, v devátém nejrychlejším čase. Žádná z českých lyžařek v Itálii nestartovala.   ohr ura    