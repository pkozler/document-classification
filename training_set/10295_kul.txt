 Před stoletím poprvé zazněly tóny Straussovy opery Růžový kavalír  Drážďany/Praha 25. ledna (ČTK) - Před 100 lety, 26. ledna 1911, zažily saské Drážďany jednu z největších hudebních událostí své doby. Na prknech zdejší slavné Semperovy opery se konala premiéra komické opery Růžový kavalír, k níž složil hudbu Richard Strauss a libreto napsal významný rakouský spisovatel Hugo von Hofmannsthal. Uvedení kusu vyvolalo senzaci se vším všudy. Do Drážďan se začaly hrnout davy zvědavých diváků a "kavalír", který kritikou falešné morálky silně popuzoval měšťáky, zahájil vítězné tažení po světových scénách.   Německý hudební skladatel a dirigent Richard Strauss (1864-1949) se proslavil zvláště svými symfonickými básněmi a operami, ale i jako vynikající dirigent. Jeho téměř třicetiletá spolupráce s libretistou Hugem von Hofmannsthalem dala kromě Růžového kavalíra vzniknout dílům jako Salome, Elektra nebo Ariadna na Naxu.   sat ped  