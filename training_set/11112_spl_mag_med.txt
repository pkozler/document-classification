 Před 30 lety se na televizní obrazovce objevily postavy Jů a Hele  --------------------    Ke zpravodajství: FOTO ve Fotobance  ID foto: P201010150730001, P201010150730101, P201010150730801   --------------------    Praha 3. ledna (ČTK) - Před 30 lety se 4. ledna 1981 v tehdejší Československé televizi poprvé objevila dvojice plyšových postaviček Jů a Hele. Jako moderátoři pořadu Studio Kamarád uváděli každou neděli pohádky a řešili s dětmi nejrůznější problémy. Jejich vznik byl inspirován světově proslulými pořady The Muppet Show a Sezamová ulice. Podobu zeleného Jů a oranžového Hele vymyslel kreslíř a výtvarník Stanislav Holý, hlasy jim propůjčili Jiří Lábus a Milan Neděla (později Ota Jirák).   Úspěch tehdejšího Studia Kamarád, za kterým stál dramaturg Jiří Chalupa, byl veliký a trval několik let. Dobromyslné postavičky Jů a Hele byly doplněny například zlobivým Mufem, samolibým Harrym Šoumenem či všetečnou Tryskomyší. Koncem osmdesátých let se ale "Jůheláci" na čas z obrazovek Československé televize vytratili, aby se opět na čas vrátili. Po ukončení vysílání Studia Kamarád našli útočiště třeba v pořadech Ahoj, děti a Jůhele neděle. Naposledy vystupovali v pořadu Hřiště 7, od nového roku se ale na obrazovky vrátilo jejich "mateřské" Studio Kamarád.   tom sat  