 V Kambodži měly svatbu "kouzelné krajty", aby přinesly štěstí  --------------------    Ke zpravodajství: FOTO/aktuality   --------------------    Svay Rolum (Kambodža) 3. ledna (ČTK) - Stovky vesničanů se dnes shromáždily v Kambodži na ne úplně typické svatbě - ve vesnici Svay Rolum se vdávala 4,8 metru dlouhá a 90 kilogramů vážící krajta za svého o něco drobnějšího hadího partnera. Svatbu mezi dvěma krajtami spunktovali věštci, kteří věří, že tito hadi jsou kouzelní a přinesou vesnici štěstí, prosperitu a mír, napsala agentura AP.   Obřad trval dvě hodiny a ukončili ho dva buddhističtí mniši, kteří hadímu páru požehnali, zatímco je vesničané zasypali květinami; vyhrávala k němu hudba.   Většina Kambodžanů, kteří jsou buddhisté, rovněž inklinuje k animismu, tedy víře, že duch může obydlet jakýkoli živý či neživý objekt. Kdykoli se pak objeví nějaké ne zcela typické zvíře, je to pro pověrčivé vesničany důvod oslavovat ho coby kouzelné.   dk jnd  