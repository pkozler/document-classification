 Pětice mladíků v Č. Budějovicích napadla a okradla muže  České Budějovice 16. ledna (ČTK) - Jihočeští policisté pátrají po pěti mladících, kteří v sobotu kolem 04:00 napadli a okradli u obchodního centra v Otavské ulici v Českých Budějovicích dvacetiletého muže. Zbili ho, pomalovali barvami a vzali mu 2000 korun, informuje o tom policie na svých webových stránkách. Zraněného muže museli ošetřit v nemocnici.   Policie žádá případné svědky loupeže, kteří by pomohli pachatele vypátrat, aby se ozvali na linku 158.   kpe mal  