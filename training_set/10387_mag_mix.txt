 Výročí, která připadají na čtvrtek 6. ledna  Praha 5. ledna (ČTK) - Čtvrtek 6. ledna je šestým dnem roku 2011, do konce roku zbývá 359 dní. V pražském Klementinu byla tento den naměřena nejvyšší teplota v roce 1999 (14,2 stupně C) a nejnižší v roce 1784 (minus 25,4 stupně C).   Svátek mají Tři králové. Jména východních mudrců - Kašpar, Melichar a Baltazar - vycházejí jen z tradice a jsou zřejmě dodatečně vymyšlená. Měla patrně symbolizovat tři kulturní centra starověkého Východu: Kašpar je jméno perské (vykládá se jako "nosič, strážce pokladů, pokladník"), Melichar hebrejské (znamená "král světla", "můj král je světlo") a Baltazar babylónské (znamená "ochraňuj život králi"). Všechna se vyskytují zřídka.     Pranostika:   Na Tři krále - zima stále, mnoho hvězd a o skok dále.     Narozeniny slaví:   americký spisovatel Edgar Lawrence Doctorow (1931)   slovenský hokejista a trenér Jozef Golonka (1938)   italský zpěvák a herec Adriano Celentano (1938)   politik Daniel Kroupa (1949)   člen australské skupiny AC/DC Malcolm Young (1953)   britský herec Rowan Atkinson (1955)   muzikolog a sbormistr David Eben (1965)   tom ped  