 Dálnici D8 u Úžic na Mělnicku uzavřela nehoda čtyř aut  Úžice (Mělnicko) 3. ledna (ČTK) - Nehoda dvou nákladních a dvou osobních vozidel uzavřela kolem 17:30 teplickou dálnici D8 ve směru na Prahu. Dálnice je uzavřena od devátého kilometru a policie dopravu odklání, řekl ČTK mluvčí středočeské policie Pavel Truxa.   Dva kamiony a dvě osobní auta se střetly na sedmém kilometru, příčina zatím není známa. Dálnice bude podle Truxy uzavřena určitě delší dobu, kdy bude otevřena, ale neumí policie odhadnout.   zik mol  