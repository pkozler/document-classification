 Česká dvacítka zdolala na MS Německo 3:2 a slaví udržení  Lewiston (USA) 3. ledna (ČTK) - Čeští hokejisté zdolali na mistrovství světa hráčů do dvaceti let Německo 3:2 a mají jistotu záchrany v elitní kategorii. Svěřenci trenéra Miroslava Přerosta sice v prvním utkání ve skupině o udržení v Lewistonu dvakrát prohrávali, ale dokázali ztrátu smazat a přesně minutu před koncem vstřelil klíčovou vítěznou branku Ondřej Palát. Tento výsledek zajistil udržení i Slovensku, do divize I sestupují Němci a Norové.   jip  