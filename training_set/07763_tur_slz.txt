 ČSÚ: Počet přenocování v českých hotelech v 1. čtvrtletí vzrostl  --------------------    Ke zpravodajství: GRAFIKA   --------------------    Praha 10. května (ČTK) - Počet přenocování hostů v tuzemských hromadných ubytovacích zařízeních v prvním letošním čtvrtletí vzrostl meziročně o 6,5 procenta na 7,4 milionu. Celkově přijelo 2,4 milionů hostů, což je o 8,5 procenta více než před rokem. Zahraničních turistů přibylo sedm procent, domácích přijelo o deset procent více. Údaje o návštěvnosti v hromadných ubytovacích zařízeních cestovního ruchu dnes zveřejnil Český statistický úřad.   Výrazný meziroční nárůst zaznamenaly hotely nižších kategorií: v jednohvězdičkových hotelech o 20,5 procenta, v hotelech garni o 18 procent, v pětihvězdičkových hotelech o 3,4 procenta a v penzionech jen o 0,2 procenta.   vrk vju  