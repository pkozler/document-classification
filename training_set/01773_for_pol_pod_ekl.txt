 Nečas dnes oznámí jméno nového ministra životního prostředí  --------------------    Ke zpravodajství: FOTO/aktuality; AUDIO   --------------------    Praha 10. ledna (ČTK) - Premiér a předseda ODS Petr Nečas dnes oznámí, koho nominuje do funkce ministra životního prostředí. Nástupcem Pavla Drobila se zřejmě stane další poslanec nejsilnější vládní strany a starosta Prahy 6 Tomáš Chalupa. Premiér ale dosud bližší informace k osobě budoucího ministra odmítl sdělit. Uvedl jen, že je členem ODS. Nominaci pošle předseda vlády na Hrad.   Podle neoficiálních informací by prezident Václav Klaus měl nového člena vlády jmenovat v úterý, tak aby se kabinet na pravidelné středeční schůzi sešel už v plném počtu. Drobil odstoupil před vánočními svátky kvůli korupční kauze na Státním fondu životního prostředí.   Vzhledem k tomu, že Chalupa patří mezi Klausovi oblíbence, média nepřipouštějí, že by měl prezident k Chalupově jmenování nějaké výhrady. Jeho kandidaturu podporuje pražská organizace ODS. Bude to už sedmý šéf resortu během dvou let.   rem snm  