 Světová banka pomůže východní Africe zhruba půl miliardou dolarů  --------------------    Ke zpravodajství: FOTO/aktuality   --------------------    Řím 25. července (ČTK) - Světová banka rozhodla uvolnit více než 500 milionů dolarů (8,5 miliardy korun) na pomoc východoafrickým zemím sužovaným katastrofálním suchem a nedostatkem potravin. SB to uvedla v dnešním prohlášení. O pomoci Somálsku dnes v Římě začala jednat také Organizace OSN pro výživu a zemědělství (FAO).   "Okamžitá pomoc je jasná priorita a je důležité jednat rychle, abychom zamezili lidskému strádání, pozornost ale věnujeme také dlouhodobým řešením," uvedl podle agentury AFP ředitel SB Robert Zoellick. SB dosud poskytla 12 milionů dolarů (204 milionů korun) na naléhavou pomoc pro nejpotřebnější, upřesnila banka v prohlášení.   Sucho, které v současnosti sužuje východní část kontinentu, je nejhorší za posledních 60 let. V ohrožení je 12 milionů lidí v Keni, Etiopii, Džibutsku, Súdánu, v Ugandě a v Somálsku, jehož dvě části OSN prohlásila za oblasti stižené hladomorem.   Podle SB vzestup cen potravin od června 2010 uvrhl do chudoby téměř 44 milionů lidí.   kne hej  