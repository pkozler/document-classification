 Domingo oslaví sedmdesátiny deseti představeními v Madridu  --------------------    Ke zpravodajství: FOTO ve Fotobance  ID foto: P201012161222101, P201012161213001   --------------------    Madrid 12. ledna (ČTK) - Španělský tenorista světového věhlasu Plácido Domingo v úterý oznámil, že se chystá oslavit své sedmdesátiny v Madridu sérií deseti představení, kde ztvární Oresta v opeře Christopha Willibalda Glucka Ifigenie v Tauridě. První z těchto představení, která se budou dávat v madridské opeře Teatro Real, se bude konat ve čtvrtek večer. Informovala o tom agentura AFP.   "Nejkrásnější dárek, jaký mohu k tomuto výročí dostat, je to, že ještě budu moci několik let zpívat," prohlásil pěvec na tiskové konferenci v Teatro Real.   Přes všechny své více než čtyřicetileté zkušenosti Plácido Domingo přiznal, že je před prvním představením nervózní.   Ifigenie v Tauridě se bude dávat od 13. do 27. ledna. Zvláštní představení s překvapením bude 21. ledna, kdy se na scéně objeví pěvci z celého světa, aby narozeniny španělského tenoristy oslavili.   Operu Ifigenie v Tauridě napsal německý skladatel Christoph Willibald Gluck v roce 1779. Role Oresta je barytonová.   Plácido Domingo, jemuž byl loni v březnu odstraněn zhoubný polyp z tlustého střeva, je nejaktivnějším operním pěvcem světa: zpívá, vyučuje, řídí orchestr a je ředitelem opery v Los Angeles, kde bude působit až do roku 2014, a ve Washingtonu, kde v červnu končí. V říjnu 2009 debutoval Domingo jako barytonista v roli Simona Boccanegry ve stejnojmenné opeře Giuseppa Verdiho.   pel hej  