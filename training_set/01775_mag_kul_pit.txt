 Songy Lady Gaga budou moct premiérově "sklidit" hráči FarmVille  --------------------    Ke zpravodajství: FOTO ve Fotobance  ID foto:  P201105070023801    --------------------    Los Angeles 11. května (ČTK) - K nezvyklé metodě jak rozšířit legie svých fanoušků sáhla popová ikona Lady Gaga. Songy ze svého nového alba se rozhodla vydat přes zvláštní sekci v online hře FarmVille, kde si je budou moct uživatelé "sklidit do uší" dřív než kdokoli jiný kdekoli jinde.   Jak napsala agentura Reuters, zpěvačka známá šokujícími kostýmy stejně jako hity Poker Face či Bad Romance, umožní stahování alba Born This Way prostřednictvím sousední online farmy nazvané GagaVille. Hráči se k nim dostanou po splnění jistých úkolů, což jim umožní poslechnout si jednu novou skladbu denně od 17. do 26. května. Album vyjde 23. května.   Je to vůbec poprvé, co se tvůrce hry FarmVille Zynga spojil s nějakým hudebníkem a také poprvé, co přidává do hry muziku. Každý měsíc se po celém světě zapojí do hraní FarmVille zhruba 46 milionů lidí.   dk dr  