 Na horských cestách v hradeckém kraji je vrstva ujetého sněhu  Hradec Králové 20. ledna (ČTK) - Na horských silnicích v Královéhradeckém kraji leží uježděná vrstva sněhu, která je místy zledovatělá. Na některých silnicích nižších tříd v kraji leží po nočním sněžení poprašek sněhu, všechny cesty jsou však s opatrností sjízdné, zjistila ČTK z informací silničářů.   Na některých silnicích jsou také po sněžení a chemickém ošetření zbytky rozbředlého sněhu. V hradeckém kraji teploty klesly až čtyři stupně Celsia pod bod mrazu, na většině území je zataženo. Například v Krkonoších stále sněží, z Náchodska hlásí sněhové přeháňky a místy také mlhu.   sja mol  