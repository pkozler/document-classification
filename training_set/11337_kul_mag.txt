 V Praze dnes začíná šestý ročník Festivalu krátkých filmů  Praha 19. ledna (ČTK) - Dva sály pražského kina Světozor budou ode dneška hostit Festival krátkých filmů, který pořádají organizátoři karlovarského festivalu. Také jeho šestý ročník je spojen se soutěží o nejlepší film včetně soutěže o cenu diváků.   Program této přehlídky nabídne například tvorbu frankofonní části Belgie, izraelské snímky i muzikály. Do soutěže bylo zařazeno patnáct titulů. Vstupné na jednotlivé bloky projekcí získají zájemci po sedmdesáti korunách.   bor kš  