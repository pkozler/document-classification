 První auto Johna Lennona, Ferrari, půjde do aukce  --------------------    Ke zpravodajství: ilustrační FOTO ve Fotobance  ID foto: FO00422809, FO00216147   --------------------    Paříž 10. ledna (ČTK) - První auto, které si John Lennon koupil hned poté, co si udělal řidičský průkaz, půjde příští měsíc do aukce.  Ferrari  330 GT 2+2 Coupe si člen legendární skupiny Beatles pořídil v roce 1965 a očekává se, že prodat by se mohlo za 120.000 až 170.000 eur (zhruba tři až čtyři miliony korun).   Lennonův životopisec Philip Norman popsal, jak do zpěvákova domu naběhli dealeři s auty, jakmile se dozvěděli, že udělal řidičské zkoušky. Nabídli mu celou škálu luxusních aut.   Jeho oči upoutalo Ferrari, za něž tehdy zaplatil 2000 dolarů. Přibyl k němu pověstný pomalovaný  Rolls-Royce  a Mini.   Dražba se bude konat 5. února v aukční síni Bonhams v Paříži.   Minulý týden se v přepočtu za 552.000 korun v aukci prodal Lennonův bílý oblek, který má na sobě na obálce alba Beatles Alley Road.   Oblek a další memorabilia Beatles byla minulou sobotu na novoroční aukci v Braswell Gallerie vydražena za 876.000 korun. Kupec si přál zůstal anonymní. Očekávalo se přitom, že jen oblek vynese 2,3 milionu korun.   Majitelka aukční síně Kathy Braswellová listu Connecticut Post řekla, že sváteční aukce byla jejich největší událost roku. Oblek pro Lennona navrhl francouzský návrhář Ted Lapidus.   Zrezivělý zelený Chrysler combi, v němž Lennon s manželkou Yoko Ono jezdil v posledních letech, se prodal za 55.500 dolarů.   Osmého prosince uplynulo od tragické smrti Johna Lennona 30 let.   ko jnd  