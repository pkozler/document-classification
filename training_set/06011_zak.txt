 Policisté pátrají po patnáctiletém chlapci z Písku  České Budějovice 6. ledna (ČTK) - Jihočeští policisté pátrají po patnáctiletém Alexandru Rajzovi z Písku, který má nařízenou ústavní výchovu v zařízení na Českobudějovicku. Ve středu se nevrátil z povolené vycházky, informovala dnes ČTK policejní mluvčí Lenka Holická.   Chlapec je střední postavy, 165 centimetrů vysoký. Má tmavé vlasy, hnědé oči, levé oko má níže než pravé. Když odcházel ze školského zařízení, měl na sobě hnědočernou šusťákovou bundu, modré rifle a černou koženou kšiltovku.   kpe mol  