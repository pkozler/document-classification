 Druhá etapa obnovy Rudolfovy aleje v Olomouci asi začne na podzim  --------------------    Ke zpravodajství: FOTO ve Fotobance  ID foto: P201010150749301, P201010150749401, P201010150747101   --------------------    Olomouc 21. ledna (ČTK) - Druhá etapa kácení historické Rudolfovy aleje v olomouckých Smetanových sadech zřejmě začne již letos na podzim. Podle původního plánu to mělo být až v roce 2014. Správce městských parků, Výstaviště Flora, požádal dotčené orgány o povolení. Vyjádření by mohl mít zhruba do měsíce. ČTK to řekla vedoucí zahradnického úseku výstaviště Naděžda Krejčí. Město chce urychlit kácení zbylých stromů kvůli jejich špatnému zdravotnímu stavu.   Rudolfova alej, o jejíž založení se postaral olomoucký arcibiskup Rudolf Jan Habsburský, byla už ve 20. letech 19. století oblíbeným místem vycházek Olomoučanů. O potřebě obnovy aleje odborníci diskutují od 70. let minulého století, už tehdy stromy měly zdravotní problémy.   V první etapě obnovy, která začala předloni v říjnu, padlo k zemi 146 stromů. Výsadba zhruba 160 nových kaštanů začala loni v říjnu a skončila zhruba v polovině listopadu. Druhá etapa, pokácení 83 stromů, měla podle původního plánu následovat v roce 2014. "Při první etapě se ale ukázalo, že stav stromů je mnohem horší, než se původně očekávalo. Nemá cenu otálet," uvedla Krejčí.   Pokud odborníci urychlení druhé etapy povolí, nové stromy město nechá ve zbývající části aleje vysadit na podzim 2012. Druhá etapa projektu rovněž počítá s rekonstrukcí povrchu komunikace a s instalací nového mobiliáře ve zbývajícím úseku aleje. První její část se už stejných oprav dočkala.   orv snm  