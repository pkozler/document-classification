 V Brně vzniklo největší taneční centrum v ČR s 11 sály  --------------------    Ke zpravodajství: ilustrační FOTO ve Fotobance  ID foto: F201011030144101, F201002260188001, F200804030028301   --------------------    Brno 19. ledna (ČTK) - V Brně vzniklo největší soukromé výukové centrum tance v Česku s 11 tanečními sály. Minulý týden jej v prostorách bývalé textilní výrobny v centru Brna otevřela škola Centrum tance. ČTK to sdělila její mluvčí Lucie Matalová. Brněnské taneční centrum školy, která působí v několika městech ČR včetně Prahy, kde má základnu, má podle ní nyní kapacitu 230 lidí.   Škola v areálu ve Václavské ulici měla původně šest sálů, po náročné rekonstrukci jich má o pět více. "Tím vnikl největší komplex v Česku," uvedla Matalová s tím, že cenu investice nechce společnost zveřejňovat.   Škola nyní nabízí 18 různých typů tance a cvičení, od orientálních, přes latinu až po africké rytmy.   "Ceny semestrálních tanečních kurzů a cvičení se pohybují od 1800 do 3500 korun. Záleží vždy na tom, co je to za tanec, jak dlouhá je lekce a kolik lekcí příslušný kurz má," uvedla Matalová.   V Brně už funguje několik tanečních center včetně Taneční školy Dynamic, Starlet Brno nebo DANZA. Některé z nich, například Starlet, sídlí podobně jako Centrum tance v původních průmyslových komplexech.     lab kš    