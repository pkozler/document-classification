 Samička nosála červeného v Jičíně poranila na noze dva lidi  --------------------    Ke zpravodajství: ilustrační FOTO ve Fotobance  ID foto:  F200711040119001    --------------------    Jičín 13. května (ČTK) - Samička exotického nosála červeného, která utekla ve čtvrtek odpoledne majitelce v Jičíně, pokousala na noze dva lidi. Řádění nosála nyní vyšetřují policisté, majitelku bude řešit v přestupkovém řízení jičínská radnice. ČTK to dnes řekla mluvčí jičínské policie Hana Klečalová.   Nosál utekl majitelce a vběhl do prodejny chovatelských potřeb, kde se pustil do čokolády. "Prodavačka, která ze zvířete měla obavy, utekla. Když se chtěla vrátit do prodejny pro mobilní telefon, zvíře ji napadlo a pokousalo na nohách," řekla mluvčí. Žena vyběhla znovu ven a ze sousedního obchodu přivolala záchranáře a policisty. Při odchytu nosálí samičky ve zverimexu zvíře pokousalo ještě jednoho ze zasahujících policistů. Oba pokousané ošetřili záchranáři, agresivní zvíře skončilo v péči majitelky.   V Královéhradeckém kraji nejde o první případ, kdy policisté museli odchytávat uprchlého nosála. V roce 2008 hradečtí strážníci ve spolupráci s chovatelem exotických zvířat odchytili na místním letišti nosála červeného, který se několik dní potuloval po zahradách v okrajových částech města. Nosálové pocházejí z Jižní a Střední Ameriky, dosahují výšky kolem 30 centimetrů a váží kolem pěti kilogramů.   Jakub Sochor dr  