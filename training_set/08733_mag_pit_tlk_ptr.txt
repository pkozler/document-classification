 Nová aplikace do mobilu má poradit při výběru vína  --------------------    Ke zpravodajství: ilustrační FOTO ve Fotobance  ID foto:  F200908220402701 ,  P200808220061201    --------------------    Toronto 16. května (ČTK) - Poradit při výběru vína má nová aplikace do mobilních telefonů. Program po přečtení čárového kódu z lahve vína nabídne informace o chuti vína, případných oceněních a vhodné kombinace vína s pokrmy. Aplikaci připravila kanadská sommeliérka Natalie MacLeanová a v databázi má asi 150.000 vín a likérů prodávaných na severoamerickém trhu, informovala dnes agentura Reuters. Program se zatím hodí jen do některých telefonů.   "Výběr je neuvěřitelný, zmatení velké a faktor zděšení kolosální - a toto je u zákazníků problém, který se snažím touto aplikací vyřešit," řekla Reuters MacLeanová, sommeliérka a autorka knihy o víně. Aplikace je podle ní první svého druhu, u které není nutné psát vstupní požadavky ručně.   Pracovat s aplikací v současnosti podle Reuters umí jen multifunkční telefon iPhone, který dokáže skenovat kódy. MacLeanová však počítá s tím, že do několika týdnů bude aplikace Natalie MacLean Wine Picks &amp; Pairings dostupná i pro uživatele telefonu BlackBerry.   Aplikaci, která nabízí mimo jiné virtuální sklípek, bylo možné si ve starších verzích stáhnout už před více než rokem. Nyní má asi 100.000 uživatelů.   kne jnd  