 V Ústí nad Labem vystoupí zakladatel hnutí svobodného softwaru  Ústí nad Labem 22. ledna (ČTK) - Zakladatel systému hnutí svobodného softwaru a projektu GNU Richard Stallman má být přesně za týden hlavním hostem prvního Pirateconu, který se uskuteční v Ústí nad Labem. Jeden z organizátorů akce Miroslav Brož ČTK řekl, že cílem akce je zábavnou formou propagovat myšlenky přímé demokracie, otevřeného softwaru a transparentnosti ve veřejném životě. Na akci kromě českých hostů přijede i několik desítek účastníků z celé Evropy.   Kromě Američana Stallmana, který má mluvit hlavně o otevřeném softwaru, organizátoři slibují účast dalších zajímavých hostů. Vystoupit má například odborník na otázku referenda Milan Valach a odborník na extremismus Jan Charvát. Přednášku přislíbil i Jakub Michálek, který je autorem projektu PirateLeaks.   Kromě odborných diskusí na současné téma organizátoři připravili i blok o historii pirátství. Přímo Ústecka a okolí se má přímo týkat přednáška o pašování a pirátství na řece Labi. Ústecký archivář Vladimír Kaiser vystoupí s příspěvkem o gramofonovém pirátství. V Ústí nad Labem podle Brože v minulosti existovala největší továrna na výrobu gramofonových desek v Rakousku-Uhersku a již tehdy se prý potýkala s kopírováním svých výtvorů.   Zájemcům chtějí organizátoři představit i Ústecko. Chystají pro ně hru o poklad, která je má zavést nejen na zajímavá místa města, ale i do problematických sociálně vyloučených lokalit.   Vít Lukáš dr         