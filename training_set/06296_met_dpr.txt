 V hradeckém kraji hrozí námraza, na horách místy zledovatělý sníh  Hradec Králové 17. ledna (ČTK) - V Královéhradeckém kraji dnes v noci klesly teploty pod bod mrazu a na silnicích hrozí námraza. V Krkonoších a Orlických horách místy stále leží zledovatělá vrstva sněhu. Hlavní silniční tahy v kraji byly dnes ráno většinou mokré, zjistila ČTK u silničářů v kraji.   Přes den by většinou mělo být zataženo nízkou oblačností s mlhami. Na horách by mohlo být polojasno. Teploty by se měly pohybovat mezi dvěma a pěti stupni Celsia, při malé oblačnosti by mohly vystoupat k osmi stupňům.   ry jpt    