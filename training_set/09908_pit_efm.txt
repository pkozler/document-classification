 Zisk Facebooku by letos podle médií mohl překonat dvě mld USD  Filadelfie 2. května (ČTK) - Sociální síť Facebook Inc. roste mnohem rychleji, než firma sama odhadovala, a je na nejlepší cestě, aby její zisk před zdaněním, úroky a odpisy v letošním roce překonal dvě miliardy USD (32,7 miliardy Kč). Píše o tom dnes ve svém internetovém vydání list Wall Street Journal (WSJ).   Růst Facebooku je nyní podle listu vyšší, než se čekalo před několika měsíci, kdy investovaly do Facebooku společnosti Goldman Sachs a Digital Sky Technologies. Jejich investice ohodnotila firmu na 50 miliard USD. Podle odhadu WSJ by při současném růstu mohla hodnota firmy při případné nabídce akcií dosáhnout i více než 100 miliard USD.   Facebook byl založen v roce 2004 a nyní má více než 500 milionů uživatelů. Facebook by mohl vstoupit na burzu v příštím roce, napsala agentura Reuters.   irl jw  