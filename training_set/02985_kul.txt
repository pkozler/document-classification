 Před 55 lety zemřel "otec" medvídka Pú  --------------------    Ke zpravodajství: FOTO ve Fotobance   --------------------    Londýn/Praha 30. ledna (ČTK) - Britský spisovatel Alan Alexander Milne, který zemřel před 55 lety, 31. ledna 1856, vystudoval na prestižní univerzitě v Cambridgi díky matematickému stipendiu a zpočátku sklízel úspěchy se svými vtipnými komediemi. Napsal také řadu esejů či oblíbenou detektivku. Nesmrtelným se však stal díky příběhům, které od poloviny 20. let 2é. století vyprávěl a později předčítal svému synovi Christopherovi (Kryštůfkovi). Jejich hlavním hrdinou byl - a dodnes zůstává - "medvěd s malým rozoumkem" Pú a jeho kamarádi.   Mlsný a dobrácký Pú byl původně jen obyčejným plyšovým medvídkem, jehož dal Milne Kryštůfkovi k narozeninám. Postupem času se z něj stala literární postava, kterou znají a milují děti po celém světě. Neméně oblíbení jsou i Púovi kamarádi - nezbedný tygr, ustrašené prasátko a pomalý oslík Ijáček. V září 1926 o nich vyšla v Británii první knížka pod názvem Medvídek Pú, které předcházela první povídka o Púovi pod názvem Wrong Sort of Bees (Špatný druh včel). Tu otiskly britské London Evening News 24. prosince 1925. K první knize po dvou letech přibylo Púovo zátiší a posléze začaly oba tituly vycházet společně. Měly takový úspěch, že jejich autor napsal o Púovi další knihy a básně. Byly přeloženy do více než 40 jazyků. Dnes je mnoho dětí zná i díky populárnímu televiznímu seriálu z dílny Walta Disneye.   zma sat  