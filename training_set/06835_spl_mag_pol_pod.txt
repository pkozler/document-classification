 Jarmark v M. Boleslavi se vrátí na Staroměstské náměstí  --------------------    Ke zpravodajství: ilustrační FOTO ve Fotobance  ID foto:  FO00422388 ,  FO02102382    --------------------    Mladá Boleslav 12. května (ČTK) - Letošní 13. středověký jarmark v Mladé Boleslavi, který se uskuteční v sobotu 18. června, se po dvou letech vrací na nově zrekonstruované Staroměstské náměstí. Na návštěvníky čeká bohatý kulturní program a typicky středočeské pohoštění, uvedl tiskový pracovník města Pavel Šubrt. Novinkou je delší večerní program.   Oba předchozí ročníky se musely kvůli revitalizaci náměstí odehrát v jiných lokalitách města. Dopolední program letošního ročníku zahájí průvod všech účinkujících v čele se zemským správcem, jehož postava a početná družina se bude prolínat celým jarmarkem.   V programu vystoupí historické taneční, pěvecké a divadelní skupiny, které patří ke špičce ve svém oboru. Představí se například taneční skupina Hortus Gratiae, hudební skupina Miritis nebo drsní a u publika oblíbení potulní muzikanti ze skupiny Canora. O šermířské souboje se postará sdružení Bohém, skupina historického šermu Mordýři z Mladé Boleslavi a Briganti.   Menší návštěvníky rozesmějí kejklíři, loutkové pohádky divadla Vysmáto; to vše na druhé scéně na nádvoří hradu. Novinkou pro tento rok je delší večerní program. Denní program skončí 18:45 a večerní program bude následovat už ve 20:30; skončí do 22:00.   I letos město zajistilo bohatý sortiment prodejců s tradičním jarmarečním zbožím, ve 120 stáncích bude k prodeji keramika, výrobky od hrnčířů i ze dřeva a kovu. Chybět nebudou ručně vyráběné sandále, výrobky z dřevité vlny, chodská keramika, ručně vyráběné klobouky a slamáky, levandulový krámek, zvykoslovné pečivo, značková vína a biomošty.   zik jnd  