 Na Vyšehradě se dnes koná poslední rozloučení s Josefem Sukem  --------------------    Ke zpravodajství: FOTO/aktuality; AUDIO   --------------------    Praha 15. července (ČTK) - Na pražském Vyšehradě se dnes koná poslední rozloučení s houslovým virtuosem Josefem Sukem, který zemřel po těžké nemoci 7. července ve věku 81 let. Zádušní mše se uskuteční od 11:00 v kapitulním chrámu sv. Petra a Pavla na Vyšehradě. Mši bude sloužit kardinál Miloslav Vlk a zúčastní se i prezident Václav Klaus.   Pravnuk Antonína Dvořáka a vnuk skladatele Josefa Suka bude pochován v rodinné hrobce na vyšehradském hřbitově.   S jedním z nejlepších českých houslistů se již ve čtvrtek rozloučila veřejnost na vzpomínkovém obřadě v Dvořákově síni pražského Rudolfina.   Josef Suk se narodil 8. srpna 1929 v Praze. Už v dětských letech byl v houslové hře žákem Jaroslava Kociana, v letech 1946-51 studoval houslovou hru na pražské konzervatoři a v letech 1951-53 na AMU. Byl krátce primáriem Pražského kvarteta.   Po absolutoriu působil v letech 1953-55 jako zástupce koncertního mistra činoherního orchestru Národního divadla, poté jako sólový a komorní hráč. V roce 1952 založil Sukovo trio, v letech 1961-90 byl sólistou České filharmonie. Od ledna 1992 do prosince 2000 byl uměleckým vedoucím a dirigentem Sukova komorního orchestru.   jir mkv  