 Chaplinova Světla velkoměsta měla premiéru před 80 lety  --------------------    Ke zpravodajství: FOTO ve Fotobance  ID foto: P200806180103801, FO01354276, FO01031724, FO00117769   --------------------    Hollywood/Praha 29. ledna (ČTK) - Déle než tři roky trvalo všestrannému komikovi Charliemu Chaplinovi, než stvořil svůj slavný film Světla velkoměsta. Poněkud sentimentální a melodramatický němý snímek měl premiéru právě před 80 lety, 30. ledna roku 1931. Přesto, že vznikl již v době vzestupu mluveného filmu, slavil okamžitý úspěch a dodnes je považován za jeden z vrcholů Chapinovy tvůrčí kariéry. Příznivci sladkobolné tragikomedie o ní rádi říkají, že má jeden z nejdojemnějších konců ve filmové historii.   Průtahy způsobovalo při natáčení Světel velkoměst dlouhé hledání představitelky hlavní role, Chaplinova oblíbená metoda pokusu a omylu, při které bylo nutné některé záběry mnohokrát opakovat, i snaha přece jen se poněkud přiblížit stylu mluveného filmu. Chaplin do snímku nakonec zakomponoval svoji hudbu i nezbytné zvukové efekty, které potrhovaly komičnost jednotlivých scén. Samotný příběh se točí kolem lásky tuláka (Charlie Chaplin) k chudé slepé dívce, které po mnoha trampotách a díky přátelství s jistým věčně opilým milionářem zaplatí operaci očí. Na konci filmu dívka, která mezitím získala opět zrak, svého statečného zachránce znovu potkává a poznává.   zma sat  