 Bárta:ABL nebrala politické objednávky, politiky nediskreditovala  --------------------    Ke zpravodajství: FOTO/aktuality; AUDIO   --------------------    Praha 22. ledna (ČTK) - Agentura ABL nepřijímala politické objednávky a žádného z politiků nediskreditovala, řekl to dnes její bývalý majitel - ministr dopravy Vít Bárta (VV) k případu údajného sledování politiků Prahy 11 touto bezpečnostní agenturou. Mladá fronta Dnes v minulých dnech zveřejnila informace, které podle ní dokládají, že ABL politiky Prahy 11 sledovala. Podle Bárty dokumenty zveřejněné v MfD nepocházejí z ABL a detektiv Pavel Pertlíček, který podle listu sledování prováděl, nebyl zaměstnancem agentury. MfD prý s dokumenty manipuluje.   Podle Bárty byla ABL opakovaně prověřována Úřadem pro ochranu osobních údajů a má certifikaci.   První informace o případu zveřejnila Mladá fronta Dnes (MfD) loni v září. Bárta tehdy dal čestné slovo premiéru Petru Nečasovi (ODS), že jeho agentura politiky nesledovala. List ale nyní tvrdí, že má důkazy.   ODS a Nečas osobně chtějí po Bártovi veřejné vysvětlení. Bárta už poslance své strany přesvědčil, že ministerskému předsedovi nelhal, poslední vývoj ale zatím příliš nekomentoval. Jeho lidé prý v posledních dnech v ABL zjišťovali potřebné informace. Nyní agenturu vlastní ministrův bratr.   mkv  