 Umar Sulajmán - viceprezident a šéfagent s vojenskou zkušeností  --------------------    Ke zpravodajství: FOTO/aktuality   --------------------    Káhira 29. ledna (ČTK) - Nově jmenovaný egyptský viceprezident Umar Sulajmán je šéfem nenáviděné a obávané tajné služby Muchabarat. Podle agentury DPA ale není doma pouze v kancelářích a celách rozvědky, nýbrž i na politické scéně své země. Generál, který bojoval ve dvou blízkovýchodních válkách proti Izraeli (v roce 1967 a 1972), byl dosud označován za muže prezidenta Husního Mubaraka pro ožehavé záležitosti. Určitou dobu je už považován za možného Mubarakova nástupce, dnešní jmenování to jen potvrdilo.   Nehledě na svůj původ z venkovské provincie Kená v Horním Egyptě, kde se narodil v roce 1935 nebo 1936, se mu v hlavním městě Káhiře podařil společenský vzestup. Poté, co v roce 1993 převzal vedení Muchabaratu, změnil také prezentaci - stal se prvním šéfem rozvědky, který veřejně vystupoval.   Generál, který dodatečně studoval také politické vědy, již několikrát působil jako zprostředkovatel mezi Izraelem a Palestinci. Právě tak se významně podílel na snaze Egypta zmírnit rozpory mezi znepřátelenými palestinskými hnutími a skupinami. Také ve Washingtonu je prý Sulajmán uznáván.   ik mik  