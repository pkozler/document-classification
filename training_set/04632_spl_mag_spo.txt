 Na hřišti v Chlumci chystají na 28. května zápas v koňském pólu  --------------------    Ke zpravodajství: FOTO/aktuality   --------------------    Chlumec nad Cidlinou (Královéhradecko) 12. května (ČTK) - V Chlumci nad Cidlinou na Královéhradeckou připravují mezinárodní zápas v koňském pólu, na kterém se utkají tuzemští hráči se svými slovenskými soupeři. Klání, které je podle pořadatelů prvním svého druhu v České republice, se koná 28. května, řekla dnes ČTK Šárka Gill, která zápas připravuje.   "Bude to první utkání českých a slovenských pólistů na oficiálním hřišti. Cílem akce je zpopularizovat pólo v České republice," řekla Gill. Kromě pozvaných hostů mohou utkání sledovat také všichni ostatní zájemci. Své síly poměří několik družstev pólistů z Pražského polo clubu a slovenské Danube polo clubu.   V areálu hřebčína v Chlumci nad Cidlinou jsou dvě polo hřiště, každé z nich o rozměrech 270 x 170 metrů, která jsou jediná plnohodnotná hřiště v republice. Ve stájích jsou zkušení polo koně. Od října 2010 v Chlumci sídlí také Pražský polo club. V Chlumci se konají kurzy, soustředění, tréninkové zápasy i ukázky pro veřejnost.   Pólo je hra, která se hraje z koňského hřbetu s holí a míčkem. Soupeří dva čtyřčlenné týmy. Hra vznikla před více než 2000 lety na Blízkém východě. V roce 1869 se hra dostala do Anglie díky vojenským úředníkům a hra začala být velice populární.   Jakub Sochor dr  