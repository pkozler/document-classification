 Dálnici D8 směrem na Prahu uzavřely na dvou místech nehody  Zprávu jsme aktualizovali ve 2. a 3. odstavci.   --------------------    Úžice (Mělnicko)/Roudnice nad Labem (Litoměřicko) 3. ledna (ČTK) - Teplická dálnice D8 ve směru na Prahu je po nehodách na dvou místech uzavřena. Na Mělnicku se vpodvečer srazila čtyři auta, u Roudnice nad Labem pak kolem 20:30 další dva vozy. Při nehodách se několik lidí zranilo, na místě večerní nehody přistál vrtulník, uvedlo Národní dopravní informační centrum.   První nehoda dvou nákladních a dvou osobních vozidel se stala kolem 17:30. Dálnice je uzavřena od devátého kilometru a policie dopravu odklání. Předpokládá se, že provoz bude plně obnoven zhruba ve 24:00, řekl ČTK mluvčí středočeské policie Pavel Truxa.   Druhá nehoda uzavřela dálnici ve směru na Prahu na 28. kilometru. Srazily se zde nákladní a osobní auto. Policie odklání dopravu na EXITU 29 Roudnice. Levý jízdní pruh byl zprůjezdněn kolem 21:30.   Vpodvečer se střetly dva kamiony a dvě osobní auta na sedmém kilometru dálnice, příčina zatím není známa. Dálnice je zde kvůli vyprošťování vraků stále uzavřena. Na místě se tvoří velké kolony aut, podle serveru Ředitelství silnic a dálnic zde hrozí dopravní kolaps.   zik vrk mol  