 Vrchař Svoboda skončil třetí v závodě ME v Rechbergu  Rechberg (Rakousko) 2. května (ČTK) - Milan Svoboda s vozem Lola T96 obsadil třetí místo v absolutní klasifikaci druhého dílu mistrovství Evropy v závodech do vrchu v rakouském Rechbergu. Vyhrál obhájce prvenství Ital Simone Faggioli s osellou. V kategorii cestovních vozů skupiny A obsadil český jezdec Jaromír Malý se subaru druhé místo.   V absolutní klasifikaci se dařilo i dalším českých vrchařům. Za Svobodou se seřadili Jaroslav Krajčí, Miloš Beneš a Václav Janík.   "Závod byl hodně vyrovnaný. Na startu se sešla kvalitní konkurence. Škoda nepatrného rozdílu, který mě dělil od druhého místa," uvedl Svoboda, který v součtu dvou jízd ztratil na Marcela Steinera ze Švýcarska 0,248 tisícin sekundy. V obou jízdách zajel Svoboda třetí čas.   Třetí závod seriálu je na programu 13. května ve španělském Al Fitu.   poš gi  