 Cena americké lehké ropy se vrátila pod 100 dolarů za barel  Singapur 30. května (ČTK) - Ceny ropy dnes klesly kvůli předpokládanému nárůstu dodávek Organizace zemí vyvážejících ropu (OPEC) v tomto měsíci. Americká lehká ropa kolem 8:20 SELČ zlevnila o 82 centů na 99,77 dolaru za barel. Cena severomořské ropy Brent se snížila o 64 centů na 114,39 dolaru.   Objem obchodů byl menší než obvykle kvůli státnímu svátku ve Spojených státech a Británii. "Zatím tu nemáme žádné agresivní kupce," uvedl analytik Ken Hasegawa ze společnosti Newedge Brokerage. "Náladu zřejmě ovlivnila také slabší ekonomika," dodal.   Dodávky OPEC by podle průzkumu agentury Reuters měly v květnu stoupnout na 28,90 milionu barelů denně z 28,79 milionu denně v předchozím měsíci. Ceny ropy jsou nicméně podporovány blížící se letní motoristickou sezonou ve Spojených státech.       Aktuální ceny ropy v dolarech za barel (asi 159 litrů):      BURZA  TYP  KONTRAKT  AKTUÁLNÍ CENA  PŘEDCHOZÍ ZÁVĚR     Londýn - ICE  Brent  červenec  114,39  115,03     New York - Nymex  WTI  červenec  99,77  100,59     pmh vju  