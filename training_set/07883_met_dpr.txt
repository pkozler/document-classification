 Na horských cestách v hradeckém kraji ujetý sníh, hrozí námraza  Hradec Králové 31. ledna (ČTK) - V Královéhradeckém kraji leží na silnicích v Krkonoších vrstva ujetého sněhu, která je krytá posypem. V celém kraji se mohou vyskytnout mrznoucí mlhy. Někde je na silnicích zmrzlá voda vyteklá ze sněhových bariér. Hlavní silniční tahy byly dnes ráno suché. Teploty k ránu klesly až k minus 16 stupňům Celsia. ČTK to zjistila u silničářů v regionu.   Dnes by mělo být na východě Čech skoro jasno až polojasno. Místy může být zataženo nízkou oblačností. Teploty by se měly pohybovat několik stupňů pod bodem mrazu. Na horách by mělo být kolem minus dvou stupňů Celsia.   ry jpt    