 Ve Španělsku zatčeni dva argentinští piloti s 900 kily kokainu  Madrid 6. ledna (ČTK) - Španělská Civilní garda zadržela na letišti v Barceloně dva piloty soukromého argentinského letadla, v jejichž zavazadlech bylo 900 kilogramů kokainu. S odvoláním na vyšetřovatele to dnes oznámil španělský deník El Mundo.   Stroj, patřící argentinské firmě pro leteckou přepravu nemocných Medical Jet, přiletěl do Barcelony z Kapverdských ostrovů. Podle vyšetřovatelů vše nasvědčuje tomu, že droga byla naložena právě tam.   Jeden zadržený pilot je jedním z hlavních akcionářů společnosti Medical Jet. Kromě pilotů byla zadržena ještě třetí osoba, která byla na palubě letadla.   pz mik  