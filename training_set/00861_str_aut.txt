 Autem roku 20011 v ČR je sportovní Mercedes SLS AMG  --------------------    Ke zpravodajství: FOTO/aktuality   --------------------    Praha 19. ledna (ČTK) - Absolutním vítězem ankety Auto roku 2011 v ČR se stal sportovní Mercedes-Benz SLS AMG. Ve finále porazil Kiu Sportage, BMW 5, Ford C-Max a Alfu Romeo Giulietta, které vyhrály v jednotlivých kategoriích. Oznámily to dnes Sdružení automobilového průmyslu a Svaz dovozců automobilů, které soutěž pořádají.   Vítěze z celkem 42 přihlášených automobilových novinek vybírala odborná 38členná porota společně s veřejností. V letošním ročníku hlasovalo přes 78.000 lidí. Loni soutěž vyhrála Škoda Yeti.   Na vítězném voze Mercedes-Benz SLS AMG odborná porota i veřejnost ocenily především jeho technickou vyspělost spojenou s emocemi. Ve srovnání s předchozími ročníky ankety, kdy byla jedním z hlavních hodnotících kritérií cena vozu, jde podle organizátorů o určitý posun ve vnímání automobilů a jejich posuzování.   Konkurenční anketu Klubu motoristických novinářů vyhrála Alfa Romeo Giulietta. V anketě hlasují pouze motorističtí odborníci a vozy se nedělí do kategorií.   jsa mha  