 Lennonův oblek vydražili za 46.000 dolarů  --------------------    Ke zpravodajství: ilustrační FOTO ve Fotobance  ID foto: F201012220141001, P200905290303501   --------------------    New York 3. ledna (ČTK) - Bílý oblek, v němž John Lennon kráčí po přechodu londýnské ulice Abbey Road na obalu stejnojmenné desky skupiny Beatles, vydražil anonymní sběratel v americkém Stamfordu za 46.000 dolarů (863.000 korun). O výsledcích sobotní internetové aukce dnes informovalo vedení aukční síně Braswell.   Oblek podle majitelky aukční síně Kathy Braswellové ušil Lennonovi na míru francouzský návrhář Ted Lapidus. Na aukci byla rovněž vydražena otlučená zelená dodávka Chrysler, model 1972, kterou slavný zpěvák vlastnil se svou partnerkou Yoko Ono.   jas jnd  