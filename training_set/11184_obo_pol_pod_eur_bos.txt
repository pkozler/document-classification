 V EU byl loni kvůli bezpečnosti zakázán rekordní počet výrobků  --------------------    Ke zpravodajství: GRAFIKA   Zprávu jsme v 1., 3. a 4. odstavci aktualizovali o nové informace. Doplnil jsme klíčová slova ČR;ČOI   --------------------    Brusel 12. května (zpravodaj ČTK) - Loni bylo v Evropské unii kvůli nedostatečné bezpečnosti či možným zdravotním rizikům zakázáno rekordní množství nepotravinových výrobků. Podle zprávy o fungování systému rychlého varování před nebezpečnými produkty RAPEX jich bylo 2244, což představuje meziroční nárůst o 13 procent. Pomocí Rapexu si státy EU vyměňují informace o nebezpečných výrobcích, které poté stahují z trhu.   Nejvíce problémových výrobků podobně jako v minulosti pocházelo z nejlidnatější země světa Číny. Mezi produkty, které musely být loni staženy z trhu nebo byl zakázán jejich prodej, představují 58 procent. To je nicméně o dvě procenta méně než v roce 2009. Zhruba 17 procent výrobků pocházelo ze zemí EU. U deseti procent ale nebylo jasné, odkud pocházejí.   Česká obchodní inspekce loni do unijního systému Rapex zařadila devět výrobků, které zjistila na tuzemském trhu. Čtyři upozornění se týkala hraček, další tři výrobků určených k péči o děti. ČOI do Rapexu nahlásila také jednu sportovní potřebu a jeden výrobek, který lze zaměnit s potravinou. Na seznam se tak z ČR dostaly například dva typy nebezpečných kočárků, plavecký pás, chrastítko, houpací žirafa či box na hračky.   "Celkem bylo (do Rapexu) podáno 20 výrobků, ale 11 podání nesplňovalo náležitosti, jelikož chyběly údaje, které nebylo možné v rámci kontrol ČOI zjistit. Proto tato podání nebyla přijata, pouze byla provedena opatření v rámci národního trhu," sdělila ČTK mluvčí ČOI Miloslava Fléglová.   Na systému RAPEX se podílejí všechny členské země unie. Nejvíce varování loni pocházelo z Německa (204) následované Bulharskem (192) a Maďarskem (191). Nejčastěji (625 případů) se problémy týkaly oblečení a textilního zboží, na dalším místě byly hračky (488) a motorová vozidla (175).   pkt beh mha vju  