 Část silnic v Olomouckém kraji pokryla mlha  Olomouc 4. ledna (ČTK) - Silnice v nižších polohách Olomouckého kraje pokryla dnes ráno mlha. Podle dispečerů správy silnic může místy namrzat, motoristé by měli být proto obezřetní.   S mlhou se setkávají řidiči například na Přerovsku. "Zvýšená opatrnost je nutná," řekl ČTK dispečer přerovské správy silnic. Mlha se podle něj drží především v okolí Přerova. Stejně tak na ni mohou narazit i řidiči pohybující se po Olomoucku. Naopak na Šumpersku a Jesenicku je skoro jasno. "Přes noc tady napadly tři centimetry sněhu, ale není to nic, co bychom nezvládli," uvedl dispečer šumperských silničářů.   Silnice v Olomouckém kraji jsou většinou holé. Na cestách nižších tříd a ve vyšších polohách mohou motoristé narazit na ujetou zledovatělou vrstvu či ujetý sníh.   ftv mol  