 Policie pátrá po řidiči, jenž ujel na Hradecku od srážky s vlakem  Hradec Králové 8. ledna (ČTK) - Královéhradecká policie pátrá po řidiči osobního automobilu, který dnes ráno u Dobřenic na Královéhradecku ujel od srážky s vlakem na železničním přejezdu. Při nehodě nebyl nikdo zraněn. ČTK o tom informovala mluvčí královéhradecké policie Ivana Ježková.   Policisté žádají svědky o bližší informace k automobilu zřejmě značky Audi tmavé barvy, který má poškozenou přední kapotu. "Podle svědeckých výpovědí muž vjel na přejezd, když se zavíraly závory a výstražná světla byla v provozu. Následně se srazil s osobním vlakem," řekla mluvčí. Nehoda se stala před 08:30. O půl deváté řidič, který ujížděl od nehody, projel přes Dobřenice.   sja snm  