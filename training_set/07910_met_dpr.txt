 Silnice na jihu Čech jsou místy zledovatělé, na Táborsku je mlha  České Budějovice 31. ledna (ČTK) - Některé silnice v Jihočeském kraji jsou pokryté zledovatělou vrstvou sněhu. Se zvýšenou opatrností musí jet řidiči především na Jindřichohradecku, Táborsku a Písecku. Na Táborsku se vyskytuje mlha, na Českokrumlovsku silný vítr. Hlavní silniční tahy jsou podle dispečinku správy a údržby silnic po ránu holé.   Na jihu Čech je polojasno až zataženo. Teplota vzduchu se pohybuje mezi minus 13 až minus pěti stupni Celsia. V noci na Šumavě klesla pod minus dvacet stupňů Celsia. Přes den bude podle meteorologů místy zataženo s nízkou oblačností, místy, zejména na horách, bude skoro jasno. Někde se mohou řidiči setkat s mrznoucí mlhou. Nejvyšší denní teploty minus pět až minus dva.   mi jpt  