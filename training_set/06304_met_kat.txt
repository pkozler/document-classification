 Největší město Nového Zélandu zasáhlo tornádo, jeden mrtvý  --------------------    Ke zpravodajství: FOTO/aktuality   Aktualizovali jsme bilanci v titulku a 1. odstavci, upřesnili 2. odstavec a doplnili o vyjádření novozélandského premiéra ve 3. odstavci.   --------------------    Wellington 3. května (ČTK) - Jeden mrtvý a nejméně čtrnáct lidí raněných je dosavadní bilance řádní tornáda, které dnes udeřilo v Aucklandu na novozélandském Severním ostrově. Živel v největším novozélandském městě strhával střechy domů, vyvracel stromy a převracel auta. Činitelé místní civilní obrany, na které se odvolala agentura Reuters, nejdříve informovaly o dvou obětech, pak bilanci snížily. Zdravotnické zdroje agentury AP hovoří o dvou desítkách zraněných.   Tornádo udeřilo na severním předměstí Aucklandu Albany odpoledne místního času a pak se přesunulo do sousední čtvrti Birkenhead. Škody napáchalo na pět kilometrů dlouhém pásu. Podle agentury DPA vítr v tornádu dosahoval rychlosti 200 kilometrů za hodinu.   "Bylo to velmi silné a poměrně ničivé tornádo, které ve velmi ohraničené oblasti způsobilo velké škody," řekl novozélandský premiér John Key.   Podle novozélandského rozhlasu se zřítila střecha obchodního střediska v Albany.   "Je tu asi šest nebo sedm dost poškozených vozidel a viděl jsem auta, jak letí asi 30 metrů vzduchem," řekl podle Hamish Blair, majitel golfového obchodu v jedné z nejpostiženějších oblastí.   Na Novém Zélandu je ročně zaznamenáno kolem 20 tornád. Většinou to jsou menší větrné smrště, které si jen zřídka vyžádají oběti na životech. Nejhorší tornádo udeřilo v roce 1948 ve městě Hamilton. Zabilo tři lidi, osm desítek zranilo a zničilo skoro 200 domů. Před sedmi lety zabilo tornádo dva lidi v pobřežním regionu Taranaki.   Série tornád se minulý týden prohnala také jihem Spojených států. Způsobila škody za pět miliard dolarů (81,4 miliard korun) a přes 350 lidí při nich přišlo o život.   kne str  