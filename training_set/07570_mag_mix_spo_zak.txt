 Bývalého hráče NBA zbila v Bukurešti na diskotéce ochranka  --------------------    Ke zpravodajství: ilustrační FOTO ve Fotobance  ID foto: P200807140175101, F200908310879501   --------------------    Bukurešť 10. ledna (ČTK) - Amerického basketbalistu Maria Marcella Bennetta zbila ochranka na diskotéce v Bukurešti, kde hraje za tým CSM. Bývalý hráč NBA musel podle agentury AP do nemocnice, kde mu ošetřili poranění hlavy.   Sedmatřicetiletý Bennett navštívil v sobotu v nočním klubu koncert amerického rappera Ja Rule, který ho poznal a pozval ho k sobě na scénu. V té chvíli se však prý na basketbalistu vrhli bodyguardi. "Zbili mě jako psa," řekl rumunské televizi Bennett, který odehrál v NBA čtyři sezony za Phoenix, Los Angeles Lakers i Clippers a Chicago.   V prestižní zámořské soutěži absolvoval dohromady 68 zápasů. V roce 2001 se vydal za angažmá do Francie, hrál také na Filipínách či v Jordánsku.   ura okr jnd  