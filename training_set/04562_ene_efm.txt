 ČEZ prodal devítiprocentní podíl v rumunské elektrárně Cernavoda  Praha 4. ledna (ČTK) - Elektrárenská společnost ČEZ prodala 9,15 procenta akcií, které držela v rumunské jaderné elektrárně Cernavoda. Informovala o tom dnes agentura Reuters. Akcie získal hlavní akcionář, kterým je rumunská státní společnost Nuclearelectrica.   Akcie byly rumunskému státu prodány za nominální hodnotu, uvedl ČEZ. Záměr prodat podíl v rumunské elektrárně český podnik avizoval už loni v září.   spr mha  