 V Karlovarském kraji komplikuje dopravu mlha a rozbředlý sníh  Karlovy Vary 8. ledna (ČTK) - V Karlovarském kraji musí dnes řidiči dávat pozor především na mlhu a rozbředlý sníh, který odtává po oteplení a dešti. Teplota se v regionu pohybuje mezi jedním až sedmi stupni nad nulou, takže se netvoří na silnicích ledovka. Přesto mohou klouzat tam, kde na nich ještě leží zbytky sněhu. Všechny komunikace jsou momentálně sjízdné, oznámil dnes ČTK dispečink krajských silničářů.   Rychlostní silnice a komunikace první třídy jsou mokré po chemickém ošetření a sjízdné se zvýšenou opatrností. V některých úsecích na nich může být více vody po předchozím tání. Řidiči si musí dávat rovněž pozor na výtluky a díry v povrchu cest. Na silnicích druhé a třetí třídy ještě místy zůstává rozbředlý sníh, který taje. Týká se to především vozovek ve vyšších horských polohách a některých místních komunikací.   vlm snm  