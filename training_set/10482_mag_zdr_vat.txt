 Vědci mají přístroj, který ruší pronikavý zvuk zubní vrtačky  --------------------    Ke zpravodajství: ilustrační FOTO ve Fotobance  ID foto: F200804220110801, FO01009054   --------------------    Londýn 11. ledna (ČTK) - Zařízení, které prý pomůže lidem překonat strach z nepříjemného zvuku zubní vrtačky, vynalezli britští vědci. Informuje o tom agentura AP.   Profesor londýnské King'College Brian Miller, který vede výzkum, řekl, že přístroj pracuje jako protihluková sluchátka a je koncipován tak, aby chránil před pronikavým zvukem zubní vrtačky.   Pacienti, kteří nesnášejí zvuk vrtačky, si mohou zapojit přístroj do svého hudebního přehrávače a poslouchat hudbu. Tím se zablokuje zvuk zubní vrtačky a odsávačky.   Miller řekl, že má prototyp tohoto zařízení, jež by zcela jistě mnoha pacientům ulehčilo úděl. Velkým pomocníkem bude pro ty, kdo ze strachu ze zubaře a jeho vrtačky zanedbávají péči o zuby. Nyní se však hledá investor, který by pomohl uvést výrobek na trh.   ko dr  