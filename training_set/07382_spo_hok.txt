 Juniorské hokejistky jsou na mistrovství světa v semifinále  Stockholm 5. ledna (ČTK) - České hokejistky do 18 let postoupily na mistrovství světa ve Stockholmu do semifinále. Den po výhře nad Japonskem, která pro ně znamenala jistotu udržení mezi elitou, porazily ve čtvrtfinále Německo 3:1 a budou hrát o medaile.   Jejich semifinálovými soupeřkami budou v pátek obhájkyně stříbra Američanky, s nimiž svěřenkyně kouče Tomáše Výtiska zahájily šampionát na Nový rok debaklem 0:11. Český výběr získal medaili pouze na premiérovém MS v roce 2008, kdy skončil v Calgary třetí.   V utkání s Německem se mladé české hokejistky dostaly do vedení v 31. minutě, kdy skórovala Kateřina Solničková. V úvodu třetí třetiny zvýšila náskok Klára Chmelová a postup pak potvrdila gólem na konečných 3:1 Aneta Tejralová.   nkr ohr  