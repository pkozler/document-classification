 Na Vysočině ztěžuje dopravu zledovatělá vrstva sněhu a mlha  Jihlava 8. ledna (ČTK) - Na Vysočině jsou hlavní silniční tahy holé, na vozovkách silnic druhé a třetí třídy leží místy zledovatělá vrstva sněhu s vyjetými kolejemi. Na většině území kraje je mlha. Na Žďársku a Pelhřimovsku po ránu mrholí. Teplota vzduchu se pohybuje kolem nuly. Všechny silnice jsou podle dispečinku zimní služby cestářů sjízdné.   Přes den bude na Vysočině zataženo až oblačno, místy s občasným deštěm nebo mrholením. Po ránu musí řidiči i chodci dát pozor na namrzání komunikací, zejména na východě území. Nejvyšší odpolední teploty budou plus dva až šest stupňů Celsia.   mi snm  