 Podíl spamu ve světě v dubnu klesl na 72,9 procenta  Praha 13. května (ČTK) - Podíl nevyžádané pošty ve světě v dubnu klesl o 6,4 procentního bodu na 72,9 procenta. Příčinou je vyřazení sítě ovládaných počítačů Rustock z provozu. ČTK to dnes sdělila antivirová firma Symantec.   Podle Symanteku v dubnu naopak vzrostl počet cílených útoků proti podzimu o desetinu. Na 168 e-mailů připadal jeden škodlivý kód, cílené útoky tvořily 0,02 procenta.   "V mnoha zemích se blíží konec fiskálního roku, takže je možné, že nárůst cílených útoků souvisí s finančními výsledky společností, které hledají počítačoví zločinci a snaží se tyto informace získat důmyslnými útoky," uvedl analytik MessageLabs Paul Wood. Cílené útoky se často šíří přes e-maily a jejich smyslem je narušení konkrétního cíle pro účely průmyslové špionáže.   Nejvíce zamořený nevyžádanou poštou byl v březnu automobilový průmysl s podílem spamu 76,5 procenta. Ze států měl největší podíl spamu Omán s 81,9 procenta.   jsa dvd  