 Němec dostal půl roku za to, že poslal do USA poštou tarantule  --------------------    Ke zpravodajství: ilustrační FOTO ve Fotobance  ID foto:  F201012120236401 ,  P201004190735601    --------------------    Los Angeles (USA) 16. května (ČTK) - Soud v americkém Los Angeles dnes odsoudil k nepodmíněnému trestu sedmatřicetiletého Němce za to, že do Kalifornie poslal poštou 240 živých tarantulí. Zásilka jedovatých pavouků stála Svena Kopplera z německého Wachtbergu půl roku vězení a pokutu 4000 dolarů (69.000 korun).   Kopplera loni dopadli agenti americké veterinární služby, kteří se vydávali za sběratele. Objednali si u německého obchodníka i stovky jiných pavouků a zásilky na jejich cestě z Německa monitorovali.   Podle vyšetřovatelů není Koppler v obchodech tohoto druhu nováčkem. Prodejem pavouků do zahraničí si prý už vydělal 350.000 dolarů (šest milionů korun).   jas hit  