 V hradeckém kraji přibylo akutních respiračních infekcí  Hradec Králové 14. ledna (ČTK) - V Královéhradeckém kraji stoupl oproti minulému týdnu o 6,2 procenta počet lidí, kteří trpí akutními respiračními infekcemi a chřipkou. Celkem bylo v kraji hlášeno 1155 nemocných v přepočtu na 100.000 obyvatel, informovala na svém webu Krajská hygienická stanice v Hradci Králové.   "K nárůstu nemocnosti došlo ve všech věkových skupinách a zároveň ve všech okresech kraje," uvedli hygienici. O více než čtvrtinu přibylo nemocných ve věkové skupině 15 až 24 let. Nejvíce nemocných zůstává mezi dětmi do pěti let, kde je 3553 nemocných v přepočtu na 100.000 obyvatel.   Nejméně nemocných lékaři evidují o osob starších 60 let. Nejvíce nemocných, 1432 případů na 100.000 obyvatel, je na Jičínsku. Nejméně nemocných, 897 v přepočtu na 100.000 obyvatel, je na Náchodsku.   sja sap  