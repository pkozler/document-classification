 V první desítce hitparády je jediná novinka, stále vede Kabát  --------------------    Ke zpravodajství: FOTO ve Fotobance  ID foto: F201012140308701, P201007030540001, P201010180615801   --------------------    Praha 18. ledna (ČTK) - V první desítce domácí hitparády nejprodávanějších alb je jediná novinka, album Jana Spáleného Zpráva odeslána na sedmém místě. Na prvních čtyřech místech se pořadí nezměnilo, deska kapely Kabát Banditi Di Praga zůstává v čele již přes měsíc. Na svých internetových stránkách to uvedla česká pobočka Mezinárodní federace hudebního průmyslu (IFPI).   Hned dvě alba, na druhém a devatenáctém místě, mají v první dvacítce Nightwork. Na třetím místě je album Hany Hegerové Mlýnské kolo v srdci mém. Čtvrtá příčka patří výběru hitů Benefice černých koní Petra Hapky a Michala Horáčka.   Na páté místo si o jednu příčku polepšilo "posmrtné" album Michaela Jacksona nazvané prostě Michael. Následuje písničkář Xindl X s Praxí relativity.   Soundtrack Daniela Landy k filmu Tacho, v němž zpěvák hraje hlavní roli, klesl z pátého na osmé místo, devátá příčka patří nahrávce Sun Comes Out / Sale El Sol, kterou v rodné španělštině i angličtině natočila zpěvačka Shakira. Desítku nejprodávanějších nahrávek uzavírá Michal David s CD a DVD Mejdan roku. Další jeho album s názvem 50 je osmnácté.   Ve druhé desítce hitparády dále domácí interprety a kapely zastupují Lucie Bílá, Lucie Vondráčková, Dan Bárta a Balzar trio.   Ze zahraniční tvorby se dále na tuzemském trhu dobře prodávaly nahrávky Richarda Müllera, rappera Rytmuse, Black Eyed Peas, Rihanny, Bon Jovi a Davida Guetty.   Oficiální žebříček 50 nejprodávanějších alb a výběrů populární hudby publikuje česká pobočka IFPI každý týden na základě hlášení prodejen pokrývajících téměř polovinu objemu prodeje zvukových nosičů v České republice.        1. Kabát - Banditi Di Praga      2. Nightwork - Tepláky aneb Kroky Františka Soukupa      3. Hana Hegerová - Mlýnské kolo v srdci mém      4. Hapka/Horáček - Benefice černých koní      5. Michael Jackson - Michael      6. Xindl X - Praxe relativity      7. Jan Spálený - Zpráva odeslána      8. Daniel Landa - Tacho      9. Shakira - Sun Comes Out / Sale El Sol      10. Michal David - Mejdan roku     jir kš  