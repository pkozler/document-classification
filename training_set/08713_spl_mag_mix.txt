 Čeští muži oceňují na ženě spíš vůni než oblečení  --------------------    Ke zpravodajství: ilustrační FOTO ve Fotobance  ID foto:  F201104040668801 ,  F201012120235701 ,  F200711280125801    --------------------    Praha 3. května (ČTK) - Čeští muži oceňují na ženě spíš vůni než oblečení. Zatímco módní výstřelky jsou většinou ochotni tolerovat, nevábná vůně a zanedbaný zevnějšek je odpuzuje. Svědčí o tom průzkum společnosti Fashion Days, jehož se zúčastnilo 300 lidí ve věku od 20 do 50 let.      Na partnerkách Čechům vadí dlouhé sukně, kožené kalhoty s "cvočky", punčocháče "jako ze školky" nebo přehnané zdobení "cingrlátky". Oděvní prohřešky jsou však muži ochotni odpustit ženám spíš než nelibý zápach a špínu. "Krásná žena může být zabalena klidně v cibulové zácloně," tvrdí 35letý respondent. Vadilo by mu ale "otrhané či smradlavé oblečení".   Zhruba tři čtvrtiny dotázaných tolerují svým milým módní vkus. Méně než čtvrtina dotázaných ovšem považuje cit pro oblékání za podmínku pro partnerský vztah. Podle názoru 20 procent respondentů musí partner na módu dbát. Zároveň 80 procent řeklo, že špatné oblékání není důvodem k rozchodu.   Pro 20 procent dotázaných mužů je ženská vůně mnohem důležitější než oblečení. I když ženy si na voňavé protějšky také potrpí, kladou prý vyšší nároky na oblékání svých partnerů než muži na ženy. Módní průzkum potvrdil, že žena může mužův vkus a jeho styl oblékání jednoduše změnit.     "Špinavé a smradlavé protějšky" nemá rádo 95 procent účastníků kuriózního průzkumu. O přístupu zbývajících pěti procet se statistiky nezmiňují.   ač dr  