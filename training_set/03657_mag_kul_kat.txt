 Charitativní album pro Japonsko už vyneslo pět milionů dolarů  --------------------    Ke zpravodajství: FOTO ve Fotobance  ID foto:  F201103110138301 ,  P201103030331501 ,  FO02031895    --------------------    Londýn 4. května (ČTK) - Prodej charitativního alba, na němž jsou hity hvězd jako Lady Gaga, Bob Dylan a Madonna, už pro oběti zemětřesení a následné vlny cunami v Japonsku vynesl pět milionů dolarů. Oznámila to dnes agentura Reuters.   Album "Písně pro Japonsko", které vzniklo ve spolupráci největších světových nahrávacích společností, bylo vydáno před měsícem a prodává v digitální formě a také jako dva kompaktní disky. Od 25. března je k dispozici na iTunes a od 4. dubna jako CD.   Podle organizátorů akce japonský červený kříž dostal minulý měsíc od účinkujících umělců, skladatelů, nahrávacích společností, nakladatelů a od iTunes dva miliony dolarů. Další platba tří milionů dolarů byla uskutečněna v pondělí.   Zatím se charitativního alba prodalo přes 500.000 kopií ve všech formátech. Album Písně pro Japonsko obsahuje 38 hitů a klasických skladeb, a to včetně "Imagine" v podání Johna Lennona, "Don't Let The Sun Go Down On Me" od Eltona Johna a "Pray" v interpretaci Justina Biebera.   jf jnd  