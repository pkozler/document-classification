 Informace hasičského záchranného sboru  Praha 30. ledna (ČTK) - Na území České republiky hasiči v sobotu zaznamenali 30 požárů, které způsobily škodu 1,7 milionu korun. Nikdo při nich nezemřel, jeden člověk byl zraněn. Na internetových stránkách o tom dnes informoval Hasičský záchranný sbor ČR.   Hasiči zasahovali mimo jiné při požáru bytového domu ve Vimperku na Prachaticku. Příčinou ohně byla technická závada na elektroinstalaci přímotopu, škoda činí 700.000 korun.   ČTK  