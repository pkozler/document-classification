 V čele developerské firmy AFI Europe je nově Doron Klein  Praha 2. května (ČTK) - Výkonným ředitelem developerské společnost AFI Europe se stal Doron Klein (40). Ve funkci vystřídal Davida Haye. ČTK to dnes oznámila firma. Z Izraele pocházející Klein pracuje v AFI od roku 2008. Ve společnosti zodpovídal za středoevropský region.   "Doron Klein bude mít na starosti veškeré aktivity AFI Europe v České republice, které se soustředí především na stávající rezidenční, kancelářské, logistické a maloobchodní portfolio projektů," uvedla společnost.   AFI Europe je dceřinou firmou skupiny Africa Israel Investments Group. V Česku společnost postavila například pražské obchodní centrum Palác Flóra nebo AFI Palác Pardubice. V Praze staví také byty.   dnv dvd  