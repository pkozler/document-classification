 Opilý muž vypadl v Blansku z okna, těžce se zranil  Blansko 8. ledna (ČTK) - Ze druhého patra bytového domu v Blansku vypadl v pátek večer krátce po 21:00 padesátiletý muž. Po pádu utrpěl těžká zranění, s nimiž byl převezen do brněnské fakultní nemocnice. Informovala o tom na webu Iva Šebková z jihomoravské policie.   Na místě přivolaní policisté zjistili, že muž byl pod vlivem alkoholu. Zjistili mu 1,97 promile. Příčiny a okolnosti případu policie vyšetřuje.   lab snm  