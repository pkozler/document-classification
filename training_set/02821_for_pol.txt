 Barack Obama se sejde s libanonským premiérem Saadem Harírím  New York 12. ledna (ČTK) - Americký prezident Barack Obama se dnes sejde s libanonským premiérem Saadem Harírím. Oznámil to Bílým dům.   Mezi hlavní témata jejich diskuse bude patřit politické napětí v Libanonu, které v souvisí s vyšetřováním mezinárodního tribunálu, jenž z pověření OSN vyšetřuje vraždu bývalého libanonského premiéra Rafíka Harírího, otce dnešního předsedy vlády. Ten zahynul při atentátu v Bejrútu v roce 2005.     Tribunál už loni uvedl, že hodlá obvinit i několik členů libanonské šíitské organizace Hizballáh. Hizballáh je členem současné koaliční vlády v Libanonu a dal již několikrát najevo, že nedovolí zatčení žádného ze svých příslušníků. V zemi panují obavy, že proces vyvolá nové násilí mezi šíity a zbytkem populace a ohrozí křehkou vládní jednotu.   Harírí ke konci života kritizoval Sýrii, která měla dlouhodobý vliv na politiku Bejrútu. Atentát byl v Libanonu připsán Damašku, ale Sýrie jakoukoli účast popřela.   Velmocem Blízkého východu Sýrii a Saúdské Arábii se nedávno nepodařilo dosáhnout dohody o zmírnění napětí v oblasti.   ko  