 Toyota se kvůli sněhu rozhodla přerušit výrobu v 11 továrnách  V titulku a v 1. větě 1. odstavce jsme opravili chybné "...rozhodla pozastavit výrobu ve 12 domácích továrnách." na správné "...rozhodla pozastavit výrobu v 11 domácích továrnách." Počet uzavřených továren opravila automobilka.   --------------------    Tokio 17. ledna (ČTK) - Japonská automobilka Toyota Motor se dnes kvůli silnému sněžení rozhodla pozastavit výrobu v 11 domácích továrnách. Oznámila to firma. Dodala, že s obnovením provozu závodů počítá v úterý. Podle mluvčí by tento krok neměl mít větší vliv na celkový objem produkce, napsala agentura Reuters.   Toyota je nyní největší automobilkou na světě. Letos by chtěla zvýšit odbyt v celém světě asi o tři procenta na 8,61 milionu vozů. Spoléhá především na Spojené státy, kde chce prodej zvýšit o devět procent na 1,9 milionu vozů. Letošní rok byl pro Toyotu špatný, v USA zvýšila prodej pouze o 0,2 procenta, zatímco celý trh zatím vzrostl o více než 11 procent.   pmh jw mha  