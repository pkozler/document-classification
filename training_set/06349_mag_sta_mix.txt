 Číslo 13 na domě snižuje v Londýně jeho hodnotu  --------------------    Ke zpravodajství: ilustrační FOTO ve Fotobance  ID foto:  P200810220538301    --------------------    Londýn 13. května (ČTK) - Číslo 13 pokládá za nešťastné i mnoho obyvatel Londýna, kde proto domy s popisným číslem 13 stojí v průměru o 4000 liber (111.000 korun) méně než sousední nemovitosti. Ukázal to průzkum trhu, z jehož výsledků dnes na svých internetových stránkách citoval britský deník Daily Telegraph.   Zájemci o nemovitosti, kteří netrpí pověrčivostí, tak mohou ušetřit částky, jež odpovídají všem poplatkům spojených s koupí, uvedl ředitel serveru Zoopla mapující realitní trh Nicholas Leeming.   Není to ale až tak jednoduché, protože z důvodu zažitých obav kolem čísla 13 nemá 28 procent londýnských ulic číslo 13, poznamenal britský list v pátek 13.   pek dr  