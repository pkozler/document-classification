 Školské odbory dnes budou volit svého předsedu  Praha 6. května (ČTK) - Školští odboráři dnes budou volit svého předsedu. Na tuto funkci kandiduje současný předseda František Dobšík spolu se šéfkou znojemských odborářů Růženou Šalamonovou. V rámci třídenního sjezdu budou odboráři řešit také některé palčivé problémy českého školství, třeba platy učitelů.   Kromě programu na další léta a projednání vlastních stanov dojde nejspíš také na změny v platech pracovníků škol. Odboráři totiž nedávno protestovali proti tomu, že od ledna poklesl kuchařkám a školníkům plat o deset procent. Nelíbí se jim ani nové platové tabulky pro učitele, kvůli nimž berou nastupující kantorky často více peněz než jejich zkušené kolegyně bez vysoké školy.   kli pba  