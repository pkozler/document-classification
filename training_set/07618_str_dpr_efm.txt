 Boeingu loni klesly dodávky dopravních letadel odběratelům  Chicago 6. ledna (ČTK) - Americký Boeing loni dodal odběratelům 462 dopravních letadel proti 481 za rok 2009. Meziročně klesly i dodávky v posledním čtvrtletí roku, uvedl dnes podnik, který je světově druhým největším výrobcem letadel po evropském Airbusu.   Ve čtvrtém čtvrtletí americký strojírenský koncern dodal 116 komerčních letadel, zatímco před rokem to bylo 122 strojů. Na konci minulého roku předal Boeing 95 strojů z nové řady 737 Next Generation a 18 velkých letadel 777, napsala agentura Reuters.   pok dvd  