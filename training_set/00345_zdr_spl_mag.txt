 Na záchytce v Olomouci skončilo pět opilců  --------------------    Ke zpravodajství: ilustrační FOTO ve Fotobance  ID foto: F201003240241901, F200909240195201   --------------------    Olomouc 1. ledna (ČTK) - O pět klientů, kteří to přehnali s oslavou příchodu nového roku, se v noci na dnešek museli postarat pracovníci protialkoholní záchytné stanice ve Vojenské nemocnici Olomouc. ČTK to řekl lékař Zdeněk Faldyna.     Olomoucká záchytka je jedinou v regionu. Před rokem měli její pracovníci práce víc. Během silvestrovské noci tam totiž skončilo 11 lidí. Noc na dnešek na záchytce strávili opilci výlučně mužského pohlaví. "Ženu jsme neměli," doplnil lékař.   Po vystřízlivění ale konzumenti alkoholu velkou radost mít nebudou, přenocování je totiž nákladné. "Pokud klient zaplatí do dvou pracovních dnů, stojí ho to 1600 korun," řekl Faldyna. Pokud tak ale neučiní, částka se zvyšuje na 2500 korun.   Ve vojenské nemocnici záchytka funguje od února 2008. Zařízení má kapacitu 15 míst. Ročně na ní stráví noc v průměru kolem 1200 lidí.   jem kš  