 Výročí, která připadají na středu 26. ledna  Praha 25. ledna (ČTK) - Středa 26. ledna je 26. dnem roku 2011, do konce roku zbývá 339 dní. V pražském Klementinu byla tento den naměřena nejvyšší teplota v roce 1995 (13,9 stupně C) a nejnižší v roce 1823 (minus 20,9 stupně C).   Svátek má Zora. Je to staročeské jméno slovanského původu, které znamená "jitřenka". K jeho známým nositelkám patří herečka Jandová nebo zpěvačka (Zorka) Kohoutová.   Katolický kalendář připomíná svatého Polykarpa.     Pranostika:   Na svatého Polykarpa plná sněhu každá škarpa.     Narozeniny slaví:   slovenský herec a moderátor Oldo Hlaváček (1934)   spisovatelka a scenáristka Eva Kačírková (1937)   německý kreslíř a filmař českého původu Ivan Steiger (1939)   francouzský podnikatel a politik Bernard Tapie (1943)   americká černošská aktivistka Angela Davisová (1944)   herec Jiří Lábus (1950)   atletická trenérka a bývalá atletka Jarmila Kratochvílová (1951)   zpěvačka a skladatelka Mirka Křivánková (1954)   klavírista, hudebník a kapelník Pavel Klikar (1954)   americký rockový kytarista Edward Van Halen (1955)   belgický fotbalista Erwin Vandenbergh (1959)   kanadský hokejista Wayne Gretzky (1961)   argentinský fotbalista Oscar Ruggeri (1962)   americký basketbalista Vince Carter (1977)   venezuelský dirigent Gustavo Dudamel (1981)   sat ped  