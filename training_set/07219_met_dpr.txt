 Ve středních Čechách se místy vyskytují sněhové přeháňky  Praha 20. ledna (ČTK) - Ve středních Čechách se dnes ráno místy vyskytují sněhové přeháňky. Opatrní by měli být řidiči zejména na silnicích druhé a třetí třídy na Benešovsku, Berounsku a Rakovnicku, vyplývá z informací Ředitelství silnic a dálnic.   Obezřetnost cestáři doporučují na dálnicích D1 a D8. Teploty v kraji se pohybují od minus tří do jednoho stupně nad nulou.   Policisté ráno vyjížděli mimo jiné k nehodě na rychlostní silnici R7, po srážce dvou vozidel u Středokluk byl neprůjezdný levý jízdní pruh.   khj mol  