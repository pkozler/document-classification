 Eto'o, Sneijder a Kaladze byli v Itálii vykradeni  --------------------    Ke zpravodajství: FOTO ve Fotobance  ID foto: F201012160248801, F201011250052801   --------------------    Milán 12. ledna (ČTK) - Nemilého překvapení se dočkaly po návratu z dovolené tři hvězdy italské fotbalové ligy. Byty Samuela Eto'a a Wesleyho Sneijdera z mistrovského Interu Milán a Kachy Kaladzeho z FC Janov navštívili zloději.   Největší škodu podle listu Corriere dello Sport utrpěl bývalý obránce AC Milán Kaladze, kterému ukradli dvanáct luxusních hodinek a počítač. Oporám Interu zmizely rovněž hodinky a šperky a navíc také drahé oblečení.   O cennosti za zhruba 100.000 eur (přes 2,4 milionu korun) přišel na přelomu roku také v Německu brazilský fotbalista Grafite. Zloději se do jeho vily ve Wolfsburgu vloupali, když byl s týmem na soustředění.   ura nkr jnd  