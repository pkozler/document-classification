 V Rusku se zvyšuje počet nemocných prasečí chřipkou  Moskva 17. ledna (ČTK) - V Rusku od počátku ledna výrazně roste počet onemocnění takzvanou prasečí chřipkou. Podle dnešní informace agentury RIA Novosti zaznamenali zvýšený počet nakažení virem H1N1 v osmi ruských regionech, nejvážnější je situace na jižní Sibiři.   V Tomské oblasti evidují přes 260 případů prasečí chřipky a během minulého týdne se tu nemocnost zvýšila o třetinu. Ve školách se až do konce tohoto týdne neučí, do oblasti přijel šéf ruské hygienické služby Gennadij Oniščenko. Loni v Tomské oblasti prasečí chřipce podlehlo téměř 400 lidí.   Kromě jižní Sibiře byl zaznamenán zvýšený výskyt případů prasečí chřipky i v Moskvě a jejím okolí, na jižním Uralu a při hranicích s Ukrajinou.   jas ank  