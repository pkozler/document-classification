 iHNed.cz: Majitel skupiny KKCG nabízí vlastní řešení dluhů Sazky  Praha 30. ledna (ČTK) - Majitel skupiny KKCG Karel Komárek mladší učinil akcionářům loterijní společnosti Sazka vlastní návrh na vyřešení zadlužení firmy. Uvedl to dnes server iHNed.cz s odvoláním na zdroj blízký Komárkově skupině.   "Komárkova skupina skoupila vlastní balík pohledávek za Sazkou, má zájem do firmy nalít potřebné miliardy korun a podílet se na jejím ozdravení," cituje server zdroj blízký KKCG. Komár prý v souvislosti se Sazkou spolupracuje s další loterijní společností, Synot Holdingem.     Sazka čelí problémům zejména kvůli vysokým splátkám za výstavbu pražské O2 areny držitelům dluhopisů. Městský soud v Praze dostal od Vítka návrh na zahájení insolvenčního řízení se Sazkou 17. ledna. Sazka musí do 20 dnů ode dne doručení usnesení o zahájení řízení poslat soudu svoje vyjádření k Vítkově návrhu. Musí také předložit celý seznam majetku včetně dlužníků a věřitelů i seznam svých zaměstnanců a listiny, které dokládají úpadek nebo hrozící úpadek.   Sazka vznikla v roce 1956, akciovou společností je od roku 1993. Akcionáři jsou občanská sdružení, působící v tělovýchově a sportu.   dnv dp  