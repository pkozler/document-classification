 Pohonné hmoty znovu zlevnily, benzin stojí pod 35 Kč/l  Praha 30. května (ČTK) - Ceny pohonných hmot v Česku v uplynulém týdnu pokračovaly v poklesu. Nejprodávanější benzin Natural 95 zlevnil o 19 haléřů na 34,85 koruny za litr. Cena nafty se snížila o 13 haléřů na 34,04 Kč/l. Vyplývá to z informací společnosti CCS, která ceny pohonných hmot pravidelně sleduje.   Podle analytika Petra Čermáka ze společnosti Colosseum pohonné hmoty zlevnily kvůli nižším cenám na burze v Rotterdamu. Výraznějšímu zlevnění ale podle něj zabránil růst distributorských marží. "V průběhu následujících dnů bychom se u našich čerpacích stanic měli dočkat stagnace. Pokud však dojde k poklesu distribučních marží, tak bychom se mohli dočkat i poklesu cen," uvedl Čermák.   Nejdražší byl v neděli benzin v Jihomoravském kraji. Jeho průměrná cena zde za uplynulý týden klesla o 15 haléřů na 35,53 koruny za litr. Následovala Praha, kde se cena snížila o 11 haléřů na 35,19 Kč/l. V Moravskoslezském kraji stál litr benzinu 35,08 Kč.   Nejlevnější byl benzin v Jihočeském kraji. Litr zde stál 34,41 Kč. Následoval Ústecký kraj s cenou 34,47 Kč/l. V Libereckém kraji platili řidiči 34,48 Kč/l.   Nafta byla nejdražší stejně jako benzin v Jihomoravském kraji. Průměrná cena zde činila 34,75 Kč/l. Následoval Zlínský kraj, kde litr dieselu stál 34,58 Kč. Na Vysočině motoristé platili 34,45 Kč/l.   Nejlevnější nafta byla za 33,59 Kč/l v Ústeckém kraji. V Olomouckém kraji stál litr nafty 33,72 koruny.     Průměrné ceny pohonných hmot k 29. květnu 2011:      Kraj  Natural 95  Nafta     Celá ČR  34,85  34,04     Hl. m. Praha  35,19  34,24     Jihočeský  34,41  33,84     Jihomoravský  35,53  34,75     Karlovarský  34,86  33,82     Královéhradecký  34,61  33,99     Liberecký  34,48  33,80     Moravskoslezský  35,08  34,16     Olomoucký  34,81  33,72     Pardubický  34,73  33,78     Plzeňský  34,95  33,82     Středočeský  34,78  34,08     Ústecký  34,47  33,59     Vysočina  34,98  34,45     Zlínský  35,04  34,58     Zdroj: CCS   lko dvd  