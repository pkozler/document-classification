 Cena severomořské ropy Brent stoupla, americká ropa WTI zlevnila  Londýn 7. června (ČTK) - Ceny ropy na světových trzích dnes šly oběma směry. Cena severomořské ropy Brent stoupla téměř o dolar za barel, zatímco americká lehká ropa WTI téměř o dolar zlevnila. Cenový rozdíl mezi těmito dvěma druhy ropy tak dosáhl nového rekordu nad 17 dolary za barel.   Pozornost trhu se nyní soustředí na středeční zasedání Organizace zemí vyvážejících ropu (OPEC). Předpokládá se, že ministři OPEC zřejmě zvýší celkový těžební limit, tento krok ale možná bude pouze kosmetickou úpravou. Proti zvýšení kvót se důrazně staví Írán s Venezuelou a na jejich stranu se mohou postavit země, kterým vyhovují nynější vysoké ceny ropy a nemusí se starat o jejich následky.   Krátce po 16:00 SELČ cena ropy Brent stoupla o 94 centů na 115,42 dolaru za barel. Americká ropa WTI naopak zlevnila o 95 centů na 98,06 dolaru za barel, napsala agentura Reuters.     Aktuální ceny ropy v dolarech za barel (asi 159 litrů):     BURZA SELČ  TYP  KONTRAKT  AKTUÁLNÍ CENA  PŘEDCHOZÍ ZÁVĚR     Londýn - ICE  Brent  červenec  115,42  114,48     New York - Nymex  WTI  červenec  98,06  99,01     pmh vju  