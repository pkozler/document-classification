 Silnice v Ústeckém kraji jsou sjízdné a vymrzlé  Ústí nad Labem 31. ledna (ČTK) - Všechny silnice v Ústeckém kraji jsou podle silničářů sjízdné. V nižších polohách jsou silnice většinou holé a vymrzlé. V Krušných horách na silnicích druhých a třetích tříd je často uježděná vrstva sněhu, která je pokrytá posypem.   Teploty se v Ústeckém kraji pohybují mezi 14 až sedmi stupni pod bodem mrazu. Na většině území regionu je jasno. Na některých místech se vyskytuje mlha, která řidičům snižuje viditelnost.   vlu jpt  