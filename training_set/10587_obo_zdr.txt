 Celníci v K. Varech zadrželi nebezpečné dětské cyklistické helmy  Karlovy Vary 3. května (ČTK) - Karlovarští celníci zadrželi zásilku 400 dětských cyklistických helem z Číny. Při běžné prohlídce se výrobek celníkům zdál podezřelý, helmy jsou lehké a už pod pouhým tlakem ruky prasknou. ČTK to dnes oznámila mluvčí Celního ředitelství Plzeň Jitka Blahutová.   Celníci požádali o odborné stanovisko k dovezenému zboží Českou obchodní inspekci. Ta v posudku uvedla, že helmy skutečně nesplňují základní technické podmínky pro osobní ochranné prostředky, uvedla Blahutová.   "Helmy neodpovídají ani dalším podmínkám stanoveným normami. Nejsou třeba označeny evropskou značkou shody a nebyla u nich dokumentace. Zásilku proto celní správa nepropustí do volného oběhu a zboží bude zničeno," dodal mluvčí.   vlm mol  