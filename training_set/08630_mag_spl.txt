 Při hromadné svatbě se v Bolívii vzalo 350 indiánských párů  --------------------    Ke zpravodajství: FOTO/aktuality   --------------------    La Paz 8. května (ČTK) - Zhruba 350 párů v Bolívii uzavřelo hromadný sňatek v souladu s indiánskými zvyky a tradicemi během barvitého obřadu, při němž jako svědek vystupoval bolivijský prezident Evo Morales.   Jak dnes napsala agentura AP, sobotní svatba se konala v koloseu v hlavním městě La Pazu vyzdobeném obrovskými bílými květy, kde svatebčanům v typických kloboucích a barevných pončech vyhrávalo hned několik kapel.   Svatbu vedli indiánští náboženští vůdci - a symbolicky také Pačamama, bohyně země bolivijských horských indiánských kmenů Aymara a Kečua. Aby byl obřad platný, musel ale každý z párů před hromadnou svatbou uzavřít ještě občanský sňatek.   dk kš  