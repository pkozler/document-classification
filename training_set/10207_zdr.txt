 Lékaři záchytky v Kroměříži ošetřili na Silvestra čtyři opilce  --------------------    Ke zpravodajství: ilustrační FOTO ve Fotobance  ID foto: F201012220023801, F201012220022901, F201012220023601   --------------------    Kroměříž 1. ledna (ČTK) - Protialkoholní stanice v nemocnici v Kroměříži přijala v noci na dnešek a dnes ráno celkem čtyři pacienty. Lékaři tak ošetřili stejný počet opilců jako o loňské silvestrovské noci, řekla ČTK mluvčí nemocnice v Kroměříži Veronika Klímová. Záchytka je jedinou ve Zlínském kraji.   "Přes noc jsme přijali tři pacienty. Dnes ráno čtvrtého. K 27. prosinci loňského roku jsme přijali celkem 944 lidí. Za celý předloňský rok jich bylo o 405 méně, tedy 539," doplnila Klímová.   Zlínský kraj zřídil v Kroměřížské nemocnici protialkoholní stanici v roce 2004 poté, co stát na krajské samosprávy převedl nemocnice a Psychiatrická léčebna v Kroměříži odmítla dále centrální záchytku provozovat. Podle zákona je však povinností kraje zabezpečit provoz tohoto zařízení.   Od roku 2008 se pobyt na záchytce v Kroměříži opilcům značně prodraží. Hejtmanství zvýšilo poplatek z 2400 Kč na 12.700 Kč. Ne všichni ale peníze uhradí. Zlínský kraj tak ročně na provoz záchytky doplácí několik stovek tisíc korun.   slu jpt            