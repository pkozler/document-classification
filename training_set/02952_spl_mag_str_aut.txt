 Italský výrobce luxusních závodních vozů představil nový model  Milán 22. ledna (ČTK) - Italský výrobce luxusních závodních automobilů Ferrari v pátek na svých internetových stránkách  http://www.ferrari.com/FF/  zveřejnil první fotografie FF, svého prvního modelu se čtyřmi motorovými kolečky, který v březnu slavnostně představí na automobilovém salonu v Ženevě.   FF, čili Ferrari Four, má čtyři místa a čtyři motorová kolečka a je nesilnějším vozem konstruktéra. Je to rovněž první automobil vybavený čtyřmi motorovými kolečky, uvedla firma ve svém prohlášení.   Na svých internetových stránkách konstruktér předvádí testy závodního automobilu zejména na sněhu.   Nový model, jehož designérem je italská společnost Pininfarina, se zásadně odlišuje od předchozích generací a je skutečnou revolucí.   Motor VI2 má sílu 660 koní a 8000 obrátek za minutu a umožňuje obdivuhodnou akceleraci: 0-100 kilometrů během 3,7 vteřiny, uvádí Ferrari.   Do "rodinného" Ferrari se podle deníku La Repubblica vejdou čtyři osoby i se zavazadly.   Konstruktér neoznámil cenu nového modelu. Ta bude sdělena na salonu v Ženevě. Podle listu La Repubblica to bude kolem 250.000 eur (asi šest milionů Kč).   pel dr   