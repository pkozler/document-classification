 Útočník Lazia Zárate si tři zápasy nezahraje, vyvolal potyčku  Milán 24. ledna (ČTK) - Disciplinární komise italské fotbalové ligy potrestala třízápasovým distancem argentinského kanonýra Maura Zárateho z Lazia Řím. Ten byl usvědčen z toho, že vyvolal potyčku při nedělním utkání na hřišti Boloni.   Zárate v návalu vzteku hodil míč směrem na hlavu protihráče a následně se choval agresivně. Ofenzivní fotbalista, jenž by měl podle spekulací médií přestoupit do Juventusu, tak oslabil Lazio v boji o mistrovský titul.   Římský klub po prohře 1:3 je nyní v tabulce čtvrtý se sedmibodovou ztrátou na AC Milán.   ohr nkr  