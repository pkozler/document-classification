 Začínají státní maturity, první jsou ústní zkoušky  --------------------    Ke zpravodajství: FOTO/aktuality   --------------------    Praha 2. května (ČTK) - Na středních školách dnes zahajují státní maturity, studenti skládají ústní zkoušky. Nové zkoušky je prověřují z češtiny, jako druhý předmět si maturanti volili mezi matematikou a cizím jazykem. Vedle ústního zkoušení z češtiny a jazyků musejí školy během května stihnout také klasické školní maturity z jiných předmětů. V červnu pak studenty čekají testy a písemné práce podle jednotných zadání, maturitní vysvědčení dostanou 20. června.   Školy dostanou před ústním zkoušením přístup do databáze pracovních listů, podle nichž budou děti maturovat. Část ústních zkoušek si ale učitelé připravují sami. Studenti si také určili, zda chtějí skládat lehčí či těžší verzi zkoušek. Při říjnové generálce třetina dětí propadla.   Maturity se připravují 14 let, přišly celkem na 680 milionů korun. V prvním roce se jich zúčastní až 102.000 studentů. Ministr školství Josef Dobeš (VV) spojil s jejich zdárným spuštěním svůj mandát.   kli vit  