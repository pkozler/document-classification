 Nejvyšší soud USA nepovolil hromadnou žalobu proti JPMorgan Chase  Washington 24. ledna (ČTK) - Nejvyšší soud v USA nepovolil hromadnou žalobu proti bance JPMorgan Chase &amp; Co. Soud dnes uvedl, že podle původního federálního zákona banka nebyla povinna rozesílat písemná upozornění před zvýšením úrokových sazeb u kreditních karet těm majitelům účtů, kteří úvěry nespláceli.   Porota jednomyslně zvrátila rozhodnutí kalifornského odvolacího soudu, který v roce 2004 hromadnou žalobu vůči bance povolil. V době transakcí, které se případu týkaly, regulace upozornění nepožadovala.   Centrální banka Fed změnila pravidla o upozornění na zvýšení úroku v roce 2009 a od té doby požaduje informování klienta v předstihu 45 dnů. Administrativa prezidenta Baracka Obamy, s ohledem na názor vedení Fedu, pak banku podpořila.   Vládní administrativa připomněla, že starší regulace upozornění před zvýšením úroku nepožadovala. Nejvyšší soud to ve svém 19stránkovém stanovisku odsouhlasil, napsala agentura Reuters.   pok vju  