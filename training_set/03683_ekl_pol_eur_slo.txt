 Brusel kritizuje Slovensko kvůli pravidlům o odpadech  Brusel 19. května (zpravodaj ČTK) - Evropská komise dnes kritizovala Slovensko kvůli směrnici o odpadech. Slovensko stejně jako pět dalších zemí EU totiž neinformovalo Brusel, zda tuto normu převedlo do své legislativy. Hrozí mu teď, pokud situaci do dvou měsíců nezmění, že by mohlo skončit před evropskou justicí.   Slovensko, Francie, Maďarsko, Lucembursko, Lotyšsko a Slovinsko měly na převedení směrnice, která zavádí zásady nakládání s odpady, čas do konce loňského roku.   Směrnice stanovuje pravidla, jak by měly státy EU přistupovat k odpadovému hospodářství. Zavádí zejména princip, že za nakládaní s odpadem platí znečišťovatel.   pkt hej  