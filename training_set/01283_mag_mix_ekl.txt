 Soul nechce, aby Fendi předváděl kožešinové modely  --------------------    Ke zpravodajství: FOTO ve Fotobance  ID foto:  P201102240605501 ,  P201102240601901 ,  P201102240633901    --------------------    Soul 16. května (ČTK) - Jihokorejské úřady tlačí na italský módní dům Fendi, aby na své chystané největší módní show v Asii vyřadil z přehlídkového mola své kožešinové modely, a to kvůli protestům místních ochránců zvířat. Informuje o tom agentura AP.   Společnost Fendi ve svém prohlášení v neděli uvedla, že rozhodnutí korejských úřadů nechápe. Zdůraznila, že show v Koreji připravuje už měsíce a že bude nadále s úřady v Soulu jednat.   Aktivisté jihokorejských ochránců zvířat pohrozili masivními protesty, pokud z přehlídky nebudou vyřazeny kožešiny. Oficiální představitel Soulu dnes uvedl, že úřady to požadují kvůli negativním ohlasům veřejnosti.   Módní dům Fendi je všeobecně znám mistrovstvím svých designérů, pokud jde o kožešiny. Zatím není známo, jak rozhodnutí korejských úřadů eventuálně celou připravovanou show ovlivní.   Módní show připravovaná na příští měsíc má být největší přehlídkou firmy v Asii pro pro sezonu podzim-zima.   jf kš  