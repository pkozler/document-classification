 Americké firmy loni naplánovaly nejnižší propouštění od 1997  New York 5. ledna (ČTK) - Americké společnosti loni oznámily plánované propuštění 529.973 zaměstnanců, což je nejnižší údaj od roku 1997. Meziročně se počet plánovaných propouštěných snížil o 59 procent, v roce 2009 naopak stoupl nejvýše za sedm let. Vyplývá to z údajů které dnes zveřejnila konzultační společnost Challenger, Gray &amp; Christmas. V samotném prosinci bylo plánované propouštění nejnižší od roku 2000.   V prosinci firmy oznámily plány na zrušení 32.004 pracovních míst, o 34 méně než v listopadu a o 29 procent méně než před rokem. Údaj byl nejnižší od června 2000, kdy zaměstnavatelé oznámili zrušení 17.241 míst.   V téměř všech velkých odvětvích ekonomiky bylo loňské propuštění nižší než v roce 2009. V automobilovém sektoru firmy naplánovaly zrušení 16.001 míst, o 91 procent méně než předloni. V maloobchodu se počet plánovaných propouštění snížil o téměř dvě třetiny na 38.751. Nejvíce míst zaniklo ve vládě a neziskových organizací, i zde je však údaj meziročně nižší o 17 procent, napsala agentura Reuters.   irl vju  