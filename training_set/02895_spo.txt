 Japonská televize se omluvila za natáčení korejské krasobruslařky  Soul 7. ledna (ČTK) - Japonská televizní společnost NTV se omluvila za to, že tajně natáčela trénink korejské krasobruslařky Kim Ju-na. Olympijská vítězka se připravovala v Los Angeles na blížící se mistrovství světa v Tokiu. Tam má být její hlavní soupeřkou v boji o zlato domácí Mao Asadaová.   Právě proto se realizačnímu týmu korejské krasobruslařky nelíbilo, že televize uveřejňuje záběry z tréninku, z kterých by mohla mít Asadaová prospěch. Japonská televize přislíbila, že bude v budoucnu vždy žádat o svolení k natáčení.   ohr nkr  