 Na Třinecku se se ovzduší zlepšilo, na dalších místech kraje ne  Ostrava 1. ledna (ČTK) - Rozptylové podmínky v Moravskoslezském kraji i nadále zůstávají špatné. Pouze na dvou místech z 15 měřících stanic klesly průměrné denní koncentrace polétavého prachu pod imisním limitem 50 mikrogramů na metr krychlový. Situace se zlepšila jen na Třinecku, kde meteorologové dnes brzy ráno odvolali signál upozornění, který varuje před možným smogem. Vyplývá to z informací Českého hydrometeorologického ústavu (ČHMÚ).   Nejhorší situace byla dnes okolo 06:00 v Ostravě-Bartovicích, kde hodnoty 24hodinové koncentrace prašného aerosolu od rána stouply z 99 na 100 mikrogramů na metr krychlový.   Pro oblast Ostravska a Karvinska signál upozornění dál platí. Meteorologové předpokládají, že hodnoty průměrných denních koncentrací prašného aerosolu se budou opět s velkou pravděpodobností pohybovat nad hodnotou imisního limitu   Ovzduší v Moravskoslezském kraji je dlouhodobě mezi nejhoršími v Evropě. Rozptylové podmínky bývají velmi špatné hlavně v zimě. Lidé dýchají zvýšené množství znečišťujících látek, které mohou nepříznivě působit na jejich zdraví. Město Ostrava dokonce kvůli ovzduší podalo žalobu na stát, který podle vedení města nepřijal dostatečná opatření pro zlepšení situace.     Stav ovzduší v Moravskoslezském kraji:     Město  Průměrné 24hodinové koncentrace PM10 v mikrogramech na metr krychlový (ve čtvrtek ve 14:46)  Průměrné 24hodinové koncentrace PM10 v mikrogramech na metr krychlový (v pátek v 06:31)  Průměrné 24hodinové koncentrace PM10 v mikrogramech na metr krychlový (v pátek ve 13:32)  Průměrné 24hodinové koncentrace PM10 v mikrogramech na metr krychlový (v sobotu v 06:00)              Ostrava-Fifejdy  60  72  67  75     Ostrava-Zábřeh  58  72  66  70     Ostrava-Přívoz  65  71  68  71     Ostrava-Mariánské Hory  74  75  82  83     Ostrava-Bartovice  85  91  99  100     Opava  62  44  43  52     Studénka  55  70  66  76     Bohumín  70  73  69  77     Český Těšín  98  65  61  65     Havířov  87  66  58  53     Karviná  66  72  60  49     Orlová  60  70  68  78     Věřňovice  66  68  60  64     Frýdek-Místek  124  101  71  35     Třinec-Kanada  89  55  53  -     Třinec-Kosmos  124  58  59  65     zdroj: ČHMÚ   dvc jpt  