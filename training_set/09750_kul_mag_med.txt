 Dokument ČT sonduje "duši" jihoamerických šamanů  --------------------    Ke zpravodajství: ilustrační FOTO ve Fotobance  ID foto:  F200910310276301    --------------------    Praha 26. května (ČTK) - Za jihoamerickými indiánskými šamany zavede diváky nový dokumentární film režiséra Pavla Bezoušky Šamani odcházejí. Divákům zprostředkuje pohled na život a tradiční myšlení těchto léčitelů a duchovních vůdců kmenů. Jejich prostřednictvím autor současně varuje před bezhlavým honem moderní civilizace za technickým pokrokem a ekonomickým růstem. Dokument produkovaný Českou televizí bude mít premiéru 2. června ve 20:05 na programu ČT2.    "Šamani odcházejí je ve své podstatě snímek o druhové pestrosti. Do ní patří i původní obyvatelé, kteří zanikají stejně jako příroda okolo nich," řekl ČTK Bezouška na dnešní novinářské projekci. Dokument má být podle něj "sondou do šamanské duše" a současně i jakýmsi vhledem do lidské minulosti. Měl by také pomoci zpochybnit názor, že mýty přírodních národů jsou pro technickou společnost primitivní a nepotřebné. "Indiáni jsou příkladem, že lidé mohou žít v souladu s přírodou. Musí být ale skromní a myslet na svoje potomky," uvedl čtyřiašedesátiletý filmař a současně i vystudovaný biolog.     Téměř hodinový dokument se zabývá nejen obřady a rituály šamanů, ale také jejich uměním a znalostmi. Ukazuje jejich léčitelské schopnosti i schopnosti vstupu do paralelních světů, volání deště nebo likvidace soupeře rituálním obřadem. Film vznikl za měsíc a půl vloni na podzim, který autor trávil u několika indiánských kmenů z odlehlých oblastí okolo řeky Amazonky v Brazílii a Peru.   Pavel Hortig dr  