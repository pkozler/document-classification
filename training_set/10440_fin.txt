 IS Conseq přebírá správu čtyř fondů Wood &amp; Company  Praha 5. ledna (ČTK) - Conseq investiční společnost přebrala od ledna obhospodařování dvou fondů investiční společnosti Wood &amp; Company. Od 9. března 2011 se také sloučí další dva fondy Wood &amp; Company s fondem společnosti Conseq. Ta o tom dnes informovala ČTK v tiskové zprávě.   Conseq po nedávném převzetí distribuce fondů HSBC pro ČR zařazuje do svého portfolia fondů také Select Balanced Fund a Real Estate Fund Wood &amp; Company. Dne 9. března se sloučí Money Czech Crown Fund a Soft Click Fund investiční s fondem Conseq státních dluhopisů. Objem majetku spravovaného majetku Conseq tak stoupne o 400 milionů Kč na 13,4 miliardy Kč.   "Převzetím fondů Wood &amp; Company rozšiřujeme nabídku zejména pro drobné klienty, čímž navazujeme na předchozí akvizice v oblasti správy aktiv zaměřené na institucionální, korporátní a privátní klientelu,“ komentoval posílení skupiny Conseq předseda představenstva Conseq Investment Management Jan Vedral.   IS Wood and Company se chce nadále specializovat hlavně na institucionální klienty, pro které spravuje 96 procent objemu aktiv.   Jediným akcionářem společnosti Conseq je Conseq Investment Management, která je investičním manažerem s více než 15letou historií na českém trhu. Vedle správy institucionálních portfolií více než 10 let spravuje fondy kolektivního investování a poskytuje další služby drobným investorům.   fd vju  