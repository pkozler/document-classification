  Ke zpravodajství: FOTO ve Fotobance; PROFIL   Do 17:30 vydáme PROFIL s vizitkami společností Cinema City a Palace Cinemas.   ------------------------------    Cinema City koupila konkurenční multikina Palace Cinemas  --------------------    Ke zpravodajství: FOTO ve Fotobance  ID foto: P201004290480701   --------------------    Praha 20. ledna (ČTK) - Síť multikin Palace Cinemas v České republice, na Slovensku a v Maďarsku koupila za 28 milionů eur (683 milionů korun) konkurenční společnost Cinema City. Informuje o tom dnes server iDnes.cz. Palace Cinemas v Česku provozovala osm multikin a společnost Cinema City před touto transakcí měla na tuzemském trhu pět multikin.   Díky nákupu multikin Palace Cinemas firma Cinema City výrazně posílila pozici a tuzemském trhu, kde jí z pohledu počtu multikin nyní s 13 pobočkami patří první pozice. Druhá je síť multikin CineStar, kterých v Česku funguje 11.   Na celkové návštěvnosti tuzemských kin se multikina předloni podílela 70 procenty. Tržby 24 multikin v roce 2009 vzrostly na 1,087 miliardy korun z 1,027 miliardy v roce 2008. Jejich návštěvnost se zvýšila na 8,67 milionu diváků v roce 2009 z 8,56 milionu o rok dřív.   beh jw  