 Kvůli sexuální náročnosti manželky zavolal muž policii  --------------------    Ke zpravodajství: ilustrační FOTO ve Fotobance  ID foto: F201010210081601   --------------------    Berlín 26. ledna (ČTK) - Turek žijící na jihozápadě Německa si zavolal na pomoc policii, aby zklidnila jeho příliš sexuálně náročnou ženu. Informovala o tom agentura AFP s odvoláním na místní úřady.   Již velmi vyčerpaný muž zavolal v úterý večer na policii ve Waiblingenu a požádal strážce zákona, aby mu pomohli zajistit noční odpočinek, uvádí se ve sdělení policie.   Turek prohlásil, že je ženatý už 18 let, má dvě děti, ale také ženu, která si osobuje dominantní postavení a pokořuje jej. Vysvětlil, že kvůli tomu před čtyřmi lety opustil manželskou ložnici a spí v obýváku.   Nedávno se rozhodl rozvést a přestěhovat, aby měl konečně klid, a také aby ráno mohl jít odpočatý do práce, což je nyní nemožné, uvedla policie. Žena za ním totiž v noci chodí do obýváku a neustále se dožaduje plnění manželských povinností, upřesnila policie.   pel kš  