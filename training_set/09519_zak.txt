 Požár sušárny květin v Babicích způsobil škodu dva miliony Kč  Babice (Třebíčsko) 3. ledna (ČTK) - V noci na dnešek vznikl požár ve výrobní hale sušárny květin v Babicích na Třebíčsku. Škoda vzniklá požárem byla předběžně odhadnuta na dva miliony korun. Je to už čtvrtý požár této výrobní haly, který policisté zaznamenali od začátku roku 2007. Příčiny dosud nebyly objasněny. ČTK to dnes řekl policejní mluvčí Miroslav Pecka.   Policisté případ vyšetřují jako poškození cizí věci. Požár byl hasičům ohlášen kolem 00:45. Zasahovalo šest hasičských jednotek. Nikdo nebyl zraněn.   Loni hořela výrobní hala a střecha sušárny květin v Babicích dvakrát. V dubnu vznikla škoda tři miliony korun, v listopadu dosáhla dvou milionů korun.   bjr sap  