 Čtvrtina Čechů podle průzkumu platí své účty se zpožděním  Praha 2. května (ČTK) - Čtvrtina Čechů platí své účty se zpožděním, vyplývá průzkumu ČSOB a Poštovní spořitelny. V menších městech mají lidé lepší platební morálku než ve velkoměstech. Dodržet termín splatnosti mají problém především muži, ženy jsou v tomto ohlednu pečlivější, plyne z průzkumu.   Zatímco opožděně účty platí jen 13 procent obyvatel obcí do 5000 obyvatel, ve velkoměstech s pravidelným zpožděním plateb bojuje více než 30 procent lidí. Některé lidi k uhrazení plateb přivede až omezení poskytované služby.   Průzkum zároveň ukázal, že zhruba desetina Čechů někdy poslala peníze omylem na nesprávný účet. Ve více než polovině případů šlo o částku do 500 korun. Částku nad 2000 korun už v minulosti na špatný účet odeslalo 18 procent lidí. Nejčastější příčinou chybně zadané platby je nesoustředěnost odesílatele.   Internetové bankovnictví pro placení účtů podle průzkumu používají dvě třetiny Čechů. Bezmála polovina z nich příkazy k úhradě vyplňuje doma. Jen tři procenta lidí vedou svůj finanční život prostřednictvím pracovního počítače.   sos jw  