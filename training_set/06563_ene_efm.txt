 Novým generálním ředitelem Tenzy je Michal Hrubý  Brno 17. ledna (ČTK) - Novým generálním ředitelem energetické společnosti Tenza a předsedou představenstva společnosti se stal začátkem ledna Michal Hrubý (40). Ve funkci generálního ředitele nahradila Karla Sázavského. ČTK to zjistila z webových stránek firmy.   Hrubý doposud působil v pozici obchodního ředitele. Vystudoval strojní fakultu VUT v Brně obor tepelné a jaderné stroje a zařízení. Dříve pracoval ve firmě Královopolská Chemia, a.s. Do Tenzy nastoupil v roce 1996 do společnosti TENZA, a.s. Prošel pozicemi technika a obchodního manažera. Od roku 2002 pracoval ve funkci obchodního ředitele společnosti. V této funkci jej nahradil Martin Švehlík (35).   Tenza se specializuje především na oblast využívání obnovitelných zdrojů pro výrobu tepla a elektřiny. V loňském roce odhadovala obrat kolem 1,5 miliardy korun. V roce 2009 zaznamenala zisk po zdanění 77,9 milionu korun. Ve svých provozech v Brně, Praze, Ostravě a Adamově Tenza zaměstnává přes 200 zaměstnanců.   vrn  