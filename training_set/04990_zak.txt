 Karlovarská policie pátrá po pohřešované 32leté ženě  --------------------    Ke zpravodajství: FOTO/aktuality   V titulku, headlinu a v první větě 2. odstavce jsme opravili chybný věk 22 let na správné 32 let.   --------------------    Karlovy Vary 11. ledna (ČTK) - Karlovarští policisté pátrají po pohřešované Janě Podhorské z Karlových Varů, která odešla dnes z domova a zanechala dopis na rozloučenou. ČTK o tom informoval mluvčí karlovarské policie Pavel Valenta.   Dvaatřicetiletá Jana je trvale hlášena v Karlových Varech, ulice Vítězná 75. Je 158 cm vysoké štíhlé postavy, má černé dlouhé vlasy.   Na levém rameni má vytetovanou růži o velikosti 15 centimetrů, na pravém rameni má vytetované písmeno "Z" o velikosti asi pět centimetrů. Tetování je provedeno modrou barvou.   Na sobě v době odchodu měla světle modré rifle, černou bundu s kožíškem a bílé tenisky.   Pohřešovaná mladá žena byla naposledy viděna dnes kolem 10:30 na poště v ulici Vítězná. Policie žádá občany, kteří mohou poskytnout k pohřešované jakoukoliv informaci, aby volali na linku 158 nebo přímo na skupinu pátrání 974 366 351.   pnp sap  