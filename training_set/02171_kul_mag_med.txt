 Nový televizní seriál zavede do prostředí chovatelů koní  --------------------    Ke zpravodajství: FOTO ve Fotobance; AUDIO  ID foto: P201006240782001, P201006240774901, P201006240774501   --------------------    Praha 11. ledna (ČTK) - Do atraktivního prostředí chovatelů dostihových koní zavede diváky nový třináctidílný seriál Znamení koně, který začne ČT1 vysílat 11. února. V režii Milana Cieslara se v příběhu podle scénáře Romana Kopřivíka představí například Richard Krajčo, Vilma Cibulková, Bolek Polívka, Jiří Mádl, Valerie Zawadská nebo Oldřich Navrátil.   "Seriál je především o mezilidských vztazích," řekl dnes novinářům režisér Cieslar. Příběh natáčený s výjimkou pražské Chuchle v lokalitách na Zlínsku, jako jsou Hřebčín Napajedla či dostihové závodiště Slušovice, označil za "malý moravský western".   Hlavní hrdinkou seriálu je chovatelka koní Dáša (Cibulková), která po smrti svého muže přebírá zodpovědnost nad statkem Slunečná hora. Podle Cieslara ji role dává velký prostor k zúročení jejích divadelních a filmových zkušeností. "Pro mě bylo v této roli nejpodstatnější, že jde o jakési vítězství sama nad sebou," uvedla Cibulková.   Největší prostor v mužských rolích dostali Jiří Mádl jako její syn Lukáš a Richard Krajčo představující jejího nevlastního syna Davida. "Nemohla jsem si vybrat krásnější děti," podotkla Cibulková.   "Postava Davida mě zaujala tím, že má od počátečního outsidera největší vývoj," řekl Krajčo, zpěvák skupiny Kryštof, jejíž píseň Střepy také zazní v seriálu.   Podle tvůrců z Televizního studia Brno bude mít seriál v případě zájmu diváků pokračování. Jeho režisér Cieslar, podle něhož v posledních letech "žánr televizního seriálu zdegeneroval", ocenil, že na práci od produkce dostal naprostou uměleckou volnost. "Na výsledku je znát, že všichni pracovali srdcem," dodal.   Původním režisérem seriálu Znamení koně měl být Jiří Svoboda, ten se však s produkcí neshodl na lokalitě, protože prosazoval natáčení v jižních Čechách a Karlových Varech.   Koně se jako jedno z témat objevili již v několika úspěšných televizních seriálech. Významnou roli sehráli ve Zdivočelé zemi, pravděpodobně nejznámějším českým "koňáckým" seriálem je Dobrá voda.   Roman Jireš dr  