 Eminemovo Recovery je nejlépe prodávaným albem roku 2010  --------------------    Ke zpravodajství: FOTO ve Fotobance  ID foto: P201009140086101, F201012190030601   --------------------    New York 6. ledna (ČTK) - Americký rapper Eminem je zpět. Jeho poslední album Recovery je nejlépe prodávaným albem roku 2010, uvedla agentura AP. Podle systému sledování prodejů Nielsen SoundScan se od červnového vydání alba prodalo 3,4 milionu kusů. Na druhé příčce se umístila countryová skupina Lady Antebellum s albem Need You Now, jehož se prodalo zhruba 3,1 milionu výlisků.   Album zpěvačky Taylor Swiftové Speak Now, vydané koncem října, je třetí s 2,96 miliony kopií.   Zatímco Eminem získal ocenění album roku, jeho písni Love the Way You Lie, natočené ve spolupráci s barbadoskou zpěvačkou Rihannou, patří třetí místo na seznamu nejlepších skladeb.   Eminema porazila Katy Perryová s hitem California Gurls. Na nahrávce s ní spolupracoval americký rapper Snoop Dogg. Tohoto singlu se v roce 2010 prodalo 4,4 milionu kusů. Druhé místo získal Hey, Soul Sister sanfranciské kapely Train s 4,3 miliony prodaných nahrávek.   Mezi nejlepších pět se zařadil ještě Dynamite, který zpívá Brit Taio Cruz, a Airplanes amerického zpěváka Bobbyho Raye.   kav sd dr  