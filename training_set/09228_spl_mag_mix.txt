 Mikulovský výrobce svatebních šatů chce lákat na české výrobky  --------------------    Ke zpravodajství: ilustrační FOTO ve Fotobance  ID foto: F201012100239101, F201007290100201   --------------------    Brno/Mikulov 21. ledna (ČTK) - Mikulovský výrobce svatební šatů Madora chce investovat do reklamy, která by zákaznice přilákala zpátky k českému zboží. ČTK to v rámci veletrhu Svatební den Brno 2011, který dnes začal v jihomoravské metropoli, řekla majitelka firmy Naděžda Madaraszová. Podle ní Češky pomalu, ale přece jen začínají přicházet na to, že mohou levně sehnat i poslední modely českých šatů, a nikoliv jen šaty ušité v Číně, sehnané v zahraničí ve výprodejích.   Madora, která zaměstnává šest lidí, je jedním z mála výrobců českých svatebních šatů. Podle Madaraszové v současnosti i v půjčovnách převažují šaty dovezené ze zahraničí.   Mladé Češky, které se chtějí vdávat, pořídí v jejím salonu elegantní svatební  šaty  se vším všudy za šest či sedm tisíc korun. To bývá v mnoha salonech pouze cena výpůjčného.   "Snažíme se dělat větší reklamu, český trh to potřebuje. Holky si často draze pořizují šaty v salonech a ani nevědí, že to je starý model, který se v zahraničích prodává ve výprodejích," dodala. Její firma šije šaty na míru v rozmezí dvou až čtyř týdnů.   Madora, která má roční obrat šest milionů, dodává podle své majitelky modely i do Německa. Ročně vyrobí kolem 1200 svatebních šatů. Firma vznikla v roce 1992.   Brněnský svatební veletrh, na němž se představuje kolem padesátky vystavovatelů, se letos poprvé přestěhoval do nových prostor v nákupním centru Olympia Brno. Předtím se šest let konal v areálu brněnských veletrhů.   Kristina Labohá Vurmová dr        