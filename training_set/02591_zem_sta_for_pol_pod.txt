 Sněmovna zvolila nové zástupce v SZIF a Pozemkovém fondu  --------------------    Ke zpravodajství: FOTO ve Fotobance  ID foto:  F201007150109001 ,  P201104050494101 ,  F201006250606101    --------------------    Praha 6. května (ČTK) - Sněmovna zvolila nové zástupce do dozorčích rad Státního zemědělského intervenčního fondu (SZIF) a Pozemkového fondu ČR (PF). Do dozorčí rady Pozemkového fondu zvolili poslanci své kolegy z vládních stran Petra Gazdíka (TOP 09 a Starostové) a Martina Vacka (VV). Nahradili Jana Grůzu a Tomáše Havlíčka, které sněmovna odvolala na předchozí schůzi.   Do dozorčí rady SZIF zvolila sněmovna kandidáta VV Jiřího Mikla, který je členem grémia a rady této strany. Na webových stránkách VV o sobě uvádí, že pracuje jako projektový manažer v bance.   Za předsedu dozorčí rady SZIF zvolili poslanci kandidáta TOP 09 a Starostů Pavola Lukšu, který ve sněmovně zastává funkci předsedy zemědělského výboru. Lukša nahradí bývalého poslance ODS Zdeňka Macha, který dozorčí radě v minulosti předsedal a nyní působí na ministerstvu zemědělství.   nlm dvd  