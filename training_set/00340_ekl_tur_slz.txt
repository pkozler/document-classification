 V Národním parku Šumava dnes začne hlavní turistická sezona  --------------------    Ke zpravodajství: AUDIO   --------------------    Vimperk (Prachaticko) 1. května - V Národním parku Šumava dnes začne hlavní turistická sezona. Návštěvníci by se měli chovat podle pravidel, jež určuje nový návštěvní řád, který rada parku schválila v březnu. Od dnešního dne by měl platit na dva roky. Proti minulému řádu nastala změna v režimu splouvání Vltavy od Soumarského Mostu k mostu u Pěkné. Bude ho moci splouvat méně lodí než loni.   Nový ředitel parku Jan Stráský ale po nástupu do funkce hned slíbil, že bude hledat jiné varianty splouvání. Nejpřísněji střeženým úsekem Vltavy může od letošní sezony splouvat maximálně 63 lodí za den. V roce 2012 by to mělo být denně 28 lodí s průvodcem. Loni to bylo při různé výšce hladiny 81, respektive 108 lodí.   Splouvání Teplé Vltavy je jen jedním z mnoha ustanovení řádu. Jeho součástí jsou přílohy, ve kterých jsou vyjmenovány úseky pěších a lyžařských turistických značených tras přístupných pouze ve vymezeném období roku, seznam více než 60 přístupných cyklotras a cyklostezek i výčet vyhrazených úseků řek ke splouvání. Patří k nim řeka Vydra z Modravy po Antýgl, Otava od Čeňkovy pily po Rejštejn, Vltava od Borových Lad po Polku, od Lenory přes Soumarský Most až po most u Pěkné.   mi hj  