 Americké hvězdy nazpívaly dokument o autismu  --------------------    Ke zpravodajství: FOTO ve Fotobance  ID foto: P201007040113601, P2008043000, FO01106295, FO00208030, P200803261101001   --------------------    Los Angeles 11. ledna (ČTK) - Co mají společného američtí umělci Ben Harper, Norah Jonesová, Carly Simonová, Scarlett Johannsonová, Bob Weir, Stephen Stills a Vincent Gallo? Všichni propůjčili svůj hlas na zvukový záznam pro dokumentární film o autismu, který má být nyní podle agentury AP zveřejněn na iTubes a poté uveden i v kinech.   Snímek Wretches &amp; Jabberers představuje dva muže, kteří trpí autismem a cestují po světě. Snaží se změnit postoje lidí k jejich vývojovému duševnímu postižení, které se projevuje abnormální sociální interakcí, stálými opakujícími se vzorci chování a narušenými komunikačními schopnostmi.   Americký hudebník J.Ralph měl původně složit jednu píseň, ale příběh dvou postižených mužů na něj zapůsobil tak silně, že nakonec složil celý zvukový záznam pro film, a to v podobě 20 písní. Požádal některé hvězdy, aby jim daly svůj hlas.   "Jsem ohromně hrdý na naši práci... Bylo to opravdu obdivuhodné úsilí," řekl zpěvák Stephen Stills.   Dokumentární snímek, který režírovala držitelka Oscara za nejlepší dokumentární film z roku 1992 Gerardine Wurzburgová, bude uveden v dubnu do kin u příležitosti měsíce, který bude ve Spojených státech věnován osvětě týkající se autismu.   pek kš  