 Prodej aut ve Francii v dubnu klesl kvůli konci šrotovného  Doplnili jsme klíčové slovo Itálie a údaje o prodeji v Itálii ve 2. odstavci.   --------------------    Paříž 2. května (ČTK) - Prodej nových osobních automobilů ve Francii se v dubnu meziročně snížil o 11 procent na 169.453 vozů kvůli konci programu šrotovného. Oznámila to dnes asociace francouzského automobilového průmyslu CCFA. V období od ledna do dubna prodej nicméně stoupl o čtyři procenta.   Údaje o dubnovém vývoji automobilového trhu dnes zveřejnila rovněž italská vláda. Prodej osobních aut v Itálii minulý měsíc meziročně klesl o dvě procenta na 157.309 vozů.   Francouzská vláda začala po příchodu světové hospodářské a finanční krize poskytovat prémii 1000 eur (zhruba 24.000 korun) při koupi nového vozidla výměnou za sešrotování minimálně deset let starého automobilu. Loni v lednu však prémii snížila na 700 eur a v červenci na 500 eur.   V prosinci byl program šrotovného ve Francii zcela ukončen. Automobily zakoupené s prémií do konce loňského roku však bylo možné registrovat až do konce března. "Francouzský trh se (po zrušení programu šrotovného) vrací k normálu," uvedl šéf výzkumu automobilového sektoru ve společnosti Cetelem Flavien Neuvy.   pmh vju dvd  