 Na silnicích v Ústeckém kraji se tvoří jazyky a čeká se ledovka  Ústí nad Labem 6. ledna (ČTK) - Silný vítr opět komplikuje dopravu na silnicích v Ústeckém kraji. I když silničáři nemuseli žádnou silnici uzavřít, mimo hlavních tahů se řidiči musejí často vypořádat se sněhovými jazyky i se zmrazky, které se na asfaltu udělaly. Podle krajských silničářů je pořád na místě opatrnost.   Od pátku navíc čeká řidiče jiný problém - ledovka. Během 24 hodin se má oteplit až o deset stupňů Celsia. "Od vyšších poloh se budou tvořit sněhové jazyky, na horách i závěje. Při mrznoucích srážkách se bude tvořit ledovka," varoval Český hydrometeorologický ústav. V dalších dnech se čeká ve dne tání a v noci teploty okolo nuly.   jtb mol  