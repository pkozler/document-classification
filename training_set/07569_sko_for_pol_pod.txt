 Dobeš: U státních maturit zatím neuspělo deset procent studentů  Přidali jsme další informace ve 2., 3., 4. a 6. odstavci.   --------------------    Praha 9. května (ČTK) - U ústní části státních maturit zatím neuspělo deset procent žáků, zkoušky si zopakují v září. Maturity začaly před týdnem, dosud odmaturovalo 1500 žáků. Novinářům to dnes řekl ministr školství Josef Dobeš (VV).   Ústní část nových maturit skládali studenti z angličtiny a češtiny. "Zatím vše probíhá hladce, bezproblémově, což jsme čekali," uvedl ministr. Podle prvních výsledků zatím u státních maturit propadla desetina studentů. Dobeše to označil jako známku toho, že učitelé "nasadili trend náročnosti".   Ústní zkoušky podle jednotných zadání se ale konaly zatím jen na 62 školách, dalších 1200 škol je bude pořádat v těchto týdnech. Při říjnové generálce státních maturit propadla třetina studentů, testovaly se však jen písemné maturitní zkoušky.   Ty studenty, kteří úspěšně projdou ústní částí, čekají od 30. května ještě právě písemné testy. Neúspěšní si obě části zopakují v září. Vedle státních maturit se konají ještě klasické školní maturity, při nichž studenti skládají zkoušky zejména z odborných předmětů. U těchto školních maturit zůstala pravidla stejná, tedy když student propadně, zopakuje si ústní zkoušku na podzim.   Ministr ode dneška začal objíždět školy a dohlížet na průběh zkoušek, na kontroly bude vyjíždět čtyřikrát týdně. Dobeš dnes také ale uvedl, že za tři roky by měla být matematika povinný předmět. Nyní si místo matematiky mohou studenti zvolit cizí jazyk. Změnit by se měl také harmonogram zkoušek, státní školní maturity by se měly stihnout v průběhu května.   Od roku 1998 přišla příprava nových maturit na 680 milionů korun, z toho téměř 250 milionů šlo z evropských fondů. V prvním roce se jich zúčastní téměř 99.000 studentů.   Adéla Klimešová mal  