 Javieru Bardemovi a Penelopě Cruzové se narodil syn  --------------------    Ke zpravodajství: FOTO ve Fotobance  ID foto: P201009140514301, F201005170499901, P201007140144101   V 1. a 3. odst. jsme upřesnili pohlaví dítěte.   --------------------    Madrid 26. ledna (ČTK) - Španělským hercům Penelope Cruzové a Javieru Bardemovi se narodilo první dítě. Jejich syn přišel na svět v Los Angeles. Informovala o tom dnes španělská média s odvoláním na zdroje blízké rodině. První zprávy o narození potomka slavného páru neuváděly pohlaví dítěte.   "Jejich první dítě se narodilo na klinice Cedars Sinai v Los Angeles, kde pár hledal co největší soukromí," napsal deník El País.   Jde o chlapečka, jenž přišel na svět v sobotu, napsal ve svém internetovém vydání časopis Hola, který je obvykle velmi dobře informovaný. Agentura, která herečku ve Španělsku zastupuje, zatím nechtěla zprávu komentovat.   Šestatřicetiletá Cruzová a jednačtyřicetiletý Bardem se seznámili v roce 1992 při natáčení filmu Bigase Luny Šunka, šunka. Poté spolu natáčeli v roce 2008 snímek Woodyho Allena Vicky Cristina Barcelona, který herečce o rok později přinesl Oscara za vedlejší ženskou roli.   Tvoří spolu od roku 2007 velmi diskrétní pár. Počátkem července uzavřeli na Bahamách sňatek.   Javier Bardem byl nominován na Oscara v roce 2001 jako nejlepší herec ve filmu Než se setmí a sošku Oscara dostal v roce 2008 za svou roli ve filmu bratří Coenů Tahle země není pro starý.   V roce 2010 získal za svůj výkon ve filmu Biutiful mexického režiséra Alejandra Gonzáleze Iňárritua Zlatou palmu na festivalu v Cannes. V úterý byl s touto rolí nominován na Oscara. Slavnostní ceremoniál předávání Oscarů se uskuteční 27. února.   pel kš  