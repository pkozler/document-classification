 Britští vězni zapálili věznici  Londýn 1. ledna (ČTK) - Asi 40 vězňů zapálilo v noci na dnešek svou věznici u Arundelu v jižní Anglii. Personál se musil stáhnout a na místo byla povolána zvláštní jednotka pro potlačování nepokojů. Zatím nejsou žádné zprávy o případných obětech nebo raněných, ale oheň zjevně způsobil velké škody, napsala agentura Reuters.   Incident vypukl asi o půlnoci. Vězni rozbili okna a začali v objektu zakládat požáry. Podle agentury AP se to stalo poté, co se někteří vězni odmítli podrobit dechovým testům na alkohol. Ve věznici platí volnější režim. Je v ní asi 500 lidí.   Dnes v poledne hořely ještě dvě budovy, v několika dalších se podařilo oheň uhasit.   pz hej  