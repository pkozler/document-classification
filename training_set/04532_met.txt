 V Karlovarském kraji zůstává na třetím povodňovém stupni Horka  Karlovy Vary 18. ledna (ČTK) - V Karlovarském kraji zůstává třetí povodňový stupeň na odtoku z přehrady Horka na Sokolovsku. Druhý povodňový stupeň je stále na přehradě Skalka u Chebu, první stupně pak jsou v Citicích a Karlových Varech - Drahovicích na Ohři. Hladiny řek ale nadále klesají, vyplývá z informací Povodí Ohře.   Přehrada Horka, která se o víkendu zaplnila vodu z tajícího sněhu, postupně vodu upouští, ale vzhledem k relativně nízkému průtoku nemá voda z Horky vliv na hladiny větších toků. Podobně i Skalka u Chebu se po povodních vrací do normálu a upouští nashromážděnou vodu.   V kraji zůstává kvůli záplavám uzavřena silnice mezi Dolním Rychnovem a Citicemi, kde voda pod železničním mostem vytvořila lagunu, přes kterou se nedá projet.   pnp mol  