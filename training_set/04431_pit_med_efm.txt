 Centrum a Lagard&#xE8;re spustily web pro poslech rádií na internetu  Praha 17. ledna (ČTK) - Portál Centrum.cz a mediální skupina Lagard&#xE8;re spustily web pro poslech rádií na internetu. Stránky Radiocafe.cz nabídnou poslech stanic, jako je Frekvence 1, Evropa 2 nebo Bonton. Firmy to uvedly ve společné tiskové zprávě.   Lagard&#xE8;re spolupracovala do loňského podzimu s portálem Seznam, se kterým provozovala společný projekt internetových rádií na stránkách radio.lide.cz.     Vedle celoplošných stanic a Bontonu bude v nabídce Radiocafe Dance radio, dětské rádio Pigy s pohádkami a písničkami a také tzv. chytré rádio YouRadio, hrající dle hudebních preferencí každého jednotlivého uživatele. Nabídku doplní žánrová rádia s rockovou, taneční, elektronickou i ryze českou hudbou či hity 80.let.   "Poslech rádia po internetu je pro mnoho uživatelů běžnou záležitostí, nabízí kvalitnější poslech a širší nabídku rozhlasových formátů. Těší nás, že můžeme dostat naše rádia zase blíže ke každodenním službám, které uživatelé na českém internetu denně používají," uvedl ředitel úseku internetových aktivit Lagard&#xE8;re Active ČR Lubor Zoufal.   Mediální skupina Lagard&#xE8;re Active ČR provozuje skupinu rádií - Evropa 2, Frekvence 1, rádio Bonton, Dance Radio a slovenskou stanici Europa 2. Značka Lagard&#xE8;re patří holdingu se sídlem v Paříži.   jsa vju  