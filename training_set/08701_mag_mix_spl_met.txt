 Harrachově vrcholí stavba sněhového hradu, otevře se asi za týden  --------------------    Ke zpravodajství: AUDIO; FOTO ve Fotobance  ID foto: P201002200575301, P201002200574001   --------------------    Harrachov (Semilsko) 29. ledna (ČTK) - Stavba sněhového hradu, atrakce, která v těchto dnech vzniká v Harrachově, se zvolna chýlí k závěru. Už nyní hrad Harrachštejn na stadionu běžeckých tratí budí velkou pozornost a jeho stavitelé plánují, že jej během příštího pracovního týdne dokončí. Počítáme s tím, že o víkendu jej uvedeme do provozu," řekl dnes ČTK náměstek harrachovského sportovního areálu Vlastislav Fejkl.   Sněhová pevnost v Harrachově stála už minulou zimu, ta letošní je ale o poznání větší. "Hrad může být 30 metrů široký a 50 metrů dlouhý," přiblížil Fejkl. Pevnost s věží a s cimbuřími už je z podstatné části hotova. Do jejího podzemí vede jedenáctimetrový tunel průjezdný na lyžích a lidé, kteří si ji přijdou prohlédnout, se mohou dostat i do hladomorny.   "Už tam stojí i socha rytíře v nadživotní velikosti. Ještě nám zbývá dostavět nějaké brány a doplnit výzdobu," popsal Fejkl, podle kterého bude hrad stejně jako před rokem velkým lákadlem hlavně pro nejmenší návštěvníky Harrachova. "Míst, kde by se děti mohly bezpečně klouzat po sněhu a sáňkovat, je čím dál míň. Jednak se jim hradby líbí, jednak se můžou trošku vyřádit v podhradí," dodal.   Hrad bude navíc v průběhu sezony dějištěm řady šermířských vystoupení i dalších akcí. Program vyvrcholí v sobotu 26. února, kdy o hrad válečníci svedou nemilosrdný boj. "Hrad musí vydržet celý měsíc únor a bude potřebovat i údržbu. Nebude jednoduché ho do bitvy udržet," dodal Fejkl. Sněhovou pevnost je možné si prohlédnout na  webových stránkách  střediska.   Harrachov dnes patří milovníkům zimních sportů, kteří využili ideální sněhové podmínky i dobré počasí. "Lidí přijelo hodně. Zatím je to jeden z nejlepších víkendů za tuto zimu," potvrdil náčelník lanovky v tamním areálu Milan Goč.   jem jup  