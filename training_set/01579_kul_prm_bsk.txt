 Mistr secesního uměleckého řemesla Gallé se narodil před 165 lety  --------------------    Ke zpravodajství: FOTO ve Fotobance  ID foto:  FO01306344    --------------------    Nancy (Francie)/Praha 3. května (ČTK) - Před 165 lety, 4. května 1846, se narodil Emile Gallé, francouzský sklářský výtvarník a světově proslulý představitel secese. Jeho talent, podpořený studiem botaniky, chemie a technik výroby skla, se brzy projevil. Gallé se stal pokračovatelem rodinné sklářské tradice započaté jeho otcem Charlesem. Jejich podnik se z malé lokální firmy stal jednou z největších továren luxusního dekorativního skla v Evropě.   Gallé využíval možnosti vrstvení barevného skla a jeho dodatečného proleptávání kyselinou nebo opracování ryteckými kolečky. Povrch pak, zejména u váz, byl dekorován tehdy oblíbenými naturalistickými i stylizovanými rostlinnými motivy. Svoji tvorbu Gallé, který se dožil 58 let, poprvé představil v roce 1878 na výstavě v Paříži.   mav sat  