 Bulharský rybář ulovil pro premiéra sumce, nyní ho čeká pokuta  --------------------    Ke zpravodajství: ilustrační FOTO ve Fotobance  ID foto: P201011140527801, P201005060660701   --------------------    Sofia 26. ledna (ČTK) - Rčení, že každý dobrý skutek bude po zásluze potrestán, se tentokrát vyplnilo v Bulharsku. Tamní rybář Dojčo Gospodinov ulovil pro premiéra Bojka Borisova dvacetikilového  sumce , za dar ale bude muset zaplatit pokutu 200 leva (téměř 2500 korun), napsal na svém webu bulharský list The Sofia Echo.   Nešťastný rybář z jihobulharské vesnice Stalevo není pokutován proto, že by byl dárek pochopen jako úplatek, ale protože podle úřadů samotný úlovek byl nelegální. Ryba totiž není zapsána v sezonní povolence pětašedesátiletého Gospodinova.   Premiérského sumce, který se ve Stalevu stal populární a později proklínaný, daroval Borisovovi starosta obce jako výraz vděčnosti. Ministerský předseda totiž přislíbil, že poblíž vesnice bude postaven železniční most, o který místní obyvatelé již dlouho usilují.   Zda sumec premiérovi na jazyku nezhořkl, se média nezmiňují.   zpt kš  